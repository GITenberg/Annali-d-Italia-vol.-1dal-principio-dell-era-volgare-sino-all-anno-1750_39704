<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">

<html xmlns="http://www.w3.org/1999/xhtml" xml:lang="it" lang="it">
<head>
	<meta http-equiv="content-type" content="text/html; charset=iso-8859-1" />
	<title>
	 Annali d'Italia, vol. 1, di Lodovico Antonio Muratori
	</title>
	<style type="text/css">
body {margin-left: 10%; margin-right: 10%;}

p {margin-top: .75em; text-align: left; margin-bottom: 0em; line-height: 1.2; text-indent: 1.5em;}
p.indice {text-align: center; font-size: 95%; line-height: 1.5; }

hr {width: 50%; margin-top: 2em; margin-bottom: 1em;}
hr.minor {width: 20%; margin-top: 1em;}

.pad2 {margin-top: 2em;}
.center {text-align: center; text-indent: 0;}
.cons {text-align: center; text-indent: 0; margin-left: 5%; margin-right: 5%; margin-bottom: 2em;}

h1,h2 {text-align: center; font-style: normal; font-weight: normal; line-height: 1.5; margin-top: .5em; margin-bottom: .5em;}
h1 {font-size: 200%; margin-top: 2em;}
h2.hidden {line-height: 1em; margin-top: 1em; margin-bottom: 0; visibility: hidden;}

.pagenum {position: absolute; left: 91%; clear: left; font-style: normal;   font-weight: normal; font-size: 65%; text-align: right; color: #999999;   background-color: #ffffff;}

.fnote {font-size: 87%; font-style: italic;}

.small {font-size: 70%;}
.min {font-size: 85%;}
.larger {font-size: 115%;}
.big {font-size: 130%;}
.x-large {font-size: 150%;}
.sc {font-variant: small-caps;}
.scp {font-size: 75%;}
.gesperrt {letter-spacing: .2em; margin-left: .2em;}

table {margin-left: 5%; margin-right: 5%; margin-top: 2em; margin-bottom: 2em; width: 90%; font-size: 105%;}
table td {text-align: left; vertical-align: middle; padding-left: 1em; padding-right: 1em; line-height: 1.2em;}
td.bl {border-left: 1px solid black; padding-right: 0;}
td.br {border-right: 1px solid black; text-align: right; padding-left: 0;}

.tnote {background-color: #F5F5DC; color: #000; padding: 1em 1em 2em 1em;   margin: 2em 10%; font-family: sans-serif; font-size: 90%;}
.tnote h2 {font-weight: normal; margin-top: 1em; margin-bottom: 1em;}

 </style>
</head>
<body>


<pre>

Project Gutenberg's Annali d'Italia, vol. 1, by Lodovico Antonio Muratori

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.org/license


Title: Annali d'Italia, vol. 1
       dal principio dell'era volgare sino all'anno 1750

Author: Lodovico Antonio Muratori

Commentator: Gian Francesco Galeani Napione

Release Date: May 15, 2012 [EBook #39704]

Language: Italian

Character set encoding: ISO-8859-1

*** START OF THIS PROJECT GUTENBERG EBOOK ANNALI D'ITALIA, VOL. 1 ***




Produced by Carlo Traverso, Claudio Paganelli, Barbara
Magni and the Online Distributed Proofreading Team at
http://www.pgdp.net (This file was produced from images
generously made available by The Internet Archive)






</pre>


<p class="center"><img src="images/ritratto.jpg" alt="" /><br />
LODOV. ANTONIO MURATORI</p>

<hr />

<p class="center pad2"><span class="big">ANNALI<br /><br /></span>

<span class="x-large gesperrt">D'ITALIA<br /><br /></span>

<span class="larger">1</span></p>

<hr />

<p class="center pad2"><img src="images/cover.jpg" alt="" /></p>

<hr />

<h1><span class="min">ANNALI</span><br />

<span class="gesperrt">D'ITALIA</span></h1>

<p class="center">DAL<br />
<br />
<span class="larger"><b>PRINCIPIO DELL'ERA VOLGARE</b><br />
<b>SINO ALL'ANNO 1750</b></span><br />
<br />
<i>COMPILATI</i><br />
<br />
<span class="big gesperrt"><b>DA L. ANTONIO MURATORI</b></span><br />
<br />
E<br />
<br />
<b>CONTINUATI SINO A' GIORNI NOSTRI</b><br />
<br />
<span class="larger"><i>Quinta Edizione Veneta</i></span><br /></p>

<hr class="minor" />

<p class="center">VOLUME PRIMO</p>

<hr class="minor" />

<p class="center pad2 gesperrt">VENEZIA</p>

<p class="center small"><b>DAL PREMIATO STAB. DI G. ANTONELLI ED.</b><br />
<br />
<b>1843</b></p>

<hr />

<p class="center big pad2"><a name="indfront" id="indfront"></a><a href="#INDICE">INDICE</a></p>

<hr />

<p>
<span class="pagenum"><a name="Page_I-II" id="Page_I-II"></a>[I-II]</span>
</p>

<h2 class="pad2"><a name="VITA" id="VITA"></a><span class="big gesperrt">VITA</span><br />
<span class="min">DI<br />
LODOVICO ANTONIO MURATORI</span></h2>

<p class="center pad2">
<i>scritta da</i><br />
<br />
GIAN-FRANC. GALEANI NAPIONE
</p>

<p class="pad2">
Che un uomo d'ingegno, il quale sappia far capitale del
tempo, non abbia cagion di lagnarsi della brevità della vita,
potendo ad infinite cose attendere, il Varrone dell'Italia moderna,
<span class="sc">Lodovico Antonio Muratori</span>, palesemente il dimostrò;
tuttochè non sia giunto a vivere, come dell'antico Varrone ci
narra Plinio, ed a scrivere oltre all'ottantesimo ottavo anno, nè
a poetare, come il Bettinelli, al nonagesimo. Non oltrepassò egli
guari i termini di un corso ordinario di vita, e di una vita impiegata
in massima parte negli esercizii religiosi, cioè come cherico
attento a' doveri del suo stato ne' primi suoi anni, quindi
come parroco zelantissimo sino oltre al sessagesimo, e sempre
come sacerdote esemplare sino al fine de' suoi giorni; ma seppe,
ciò non ostante, non meno colle azioni sue virtuose che coi dotti
suoi libri, giovare agli uomini, instruirli ed eziandio dilettarli; e
le opere da lui dettate formano una biblioteca.
</p>

<p>
<span class="pagenum"><a name="Page_III-IV" id="Page_III-IV"></a>[III-IV]</span>
</p>

<p>
Nato in umile fortuna il giorno vigesimo primo di ottobre
dell'anno 1672 in Vignola, terra del Modenese, patria del celebre
architetto Barozzi, che da quella prese il nome, non potè avere
nella età sua fanciullesca altri per institutore che un maestro
assai comunale di grammatica latina, che lungamente in quelle
spine lo avvolse, per cui tanti vivaci ingegni prendono il più
delle volte in abbominio ogni specie di lettere. Essendogli però
capitati alle mani i romanzi di madama di Scuderì, ben s'avvide
che esistevano libri più dilettevoli che le triviali grammatiche non
sieno. Servirono questi in certo modo di correttivo, gli aprirono
la mente e l'invogliarono sempre più della lettura. Chi si sarebbe
dato a credere giammai che l'autor degli Annali e delle Antichità
italiane, e di tante altre opere di storia e di critica la più dotta
e severa, abbia incominciata, s'egli stesso non l'avesse asserito,
la sua carriera letteraria dal gran Cairo, dall'illustre Bassà e da
altre simili fole, leggendole avidamente? Ma il punto sustanzialissimo
si è, che curiosa brama, qualunque siasi, di leggere e di
imparare sorga nelle anime nuove, non riesce poi arduo gran
fatto l'alimentare e meglio dirigere questa nobile fiamma; ma
guai! se in principio inavvedutamente altri la spegne, in vece di
nutrirla.
</p>

<p>
Migliori maestri trovò poscia in Modena il Muratori, di grammatica
non tanto quanto di umane lettere, ed eziandio di filosofia;
anzi quest'ultimo (cosa singolare allora in persona di chiostro),
oltre al sistema peripatetico, gli spiegò i sistemi moderni;
e se la filosofia neutoniana non era ancora a que' tempi uscita
dall'isola natìa, già avea avuto molto prima l'Italia il Galilei ed
il Torricelli, e del loro modo di filosofare (che sistema veruno
non volle inventare saviamente il Galilei) convien dire che
avesse avuta una idea da giovane il Muratori, da che dettò una
<span class="pagenum"><a name="Page_V-VI" id="Page_V-VI"></a>[V-VI]</span>
dissertazione intorno allo innalzamento e depression del barometro,
oltrepassando di poco il vigesimo anno. Vestito avea egli
l'abito chericale, quando giovanetto per gli studii a Modena si
portò. Suoi studii principali doveano essere le leggi civili e canoniche
e la moral teologia; così pensava il padre di lui, costretto
dalle angustie domestiche, come tanti altri, a riguardar
la dottrina come un capo di entrata. La pratica perfino della
giurisprudenza intraprese il Muratori; ma da quella professione,
al pari di tanti altri uomini insigni nella letteratura, il genio
suo dominante il ritrasse. La poesia da prima e l'eloquenza
riempivano di delizia gl'istanti che poteva aver liberi; ma essendo
a que' tempi in Lombardia comunemente corrotto il gusto
delle lettere più amene, di quelle ampollosità che aveano voga,
e di quelle argutezze egli s'invaghì tanto, che il nostro ampolloso
e concettoso Tesauro era il suo maestro, il suo autore.
Corresse però ben tosto il suo gusto, dopochè venne ammesso
ad una letteraria conversazione, dove il marchese Giovanni
Rangoni ed altri svegliati ingegni modenesi seguivano guide migliori.
Ciò non ostante, se si riguarda bene, nel fraseggiare,
anche più trascurato, del Muratori, restò un non so che dello
stile del Tesauro, segnatamente ne' traslati.
</p>

<p>
Dalla lettura de' poeti e degli oratori passò a quella dei filosofi.
Molto si compiacque di Seneca e di Epitteto, e la filosofia
degli Stoici pigliò in concetto grande, sebben presto si avvedesse,
come, senza la religione rivelata, quella orgogliosa dottrina è un
albero pomposo, ma privo di solida radice, e che non produce
frutti di vera sapienza. Lo studio delle massime degli Stoici il
condusse alla lettura di Giusto Lipsio, gran partigiano di quella
setta, e delle sentenze stoiche zelante promulgatore. E siccome
è cosa consueta, che tutto si apprezza in quelle persone che si
<span class="pagenum"><a name="Page_VII-VIII" id="Page_VII-VIII"></a>[VII-VIII]</span>
hanno per qualche rispetto in grande estimazione, passò il Muratori
a studiare i libri, assai più pregevoli del Lipsio, riguardanti
le antichità romane, e cominciò a dar opera indefessamente
alla erudizione profana. Per inoltrarsi in essa vide però che
gli mancavano e la copia di libri e il presidio della lingua greca.
In una libreria di poveri claustrali trovò il giovane Muratori
ciò che di rado o non mai si trova ne' palagi de' facoltosi, voglio
dir libri in numero sufficiente e piena facoltà di valersene.
Della greca lingua da sè stesso in breve tempo con ostinata
fatica s'impadronì. Seguì questo in principio dell'anno 1693,
ed a quei giorni maggior ventura gli toccò in sorte, cioè di rinvenire
un direttore per gli studii suoi, di cui non potea desiderarne
uno migliore, che lo iniziò alla diplomatica ed alle antichità
del medio evo, e che a coltivare la sacra erudizione, propria
al suo stato, principalmente lo animò. Fu questi l'abate
cassinese Benedetto Bacchini, dottissimo personaggio, capitato
allora in Modena, il Mabillon dell'Italia, che salito sarebbe ad
egual fama, se avesse avuto, come il Mabillon, un più vasto
teatro ed i favori di un potentissimo monarca; ma che però
ebbe il vanto, che non potè avere il Mabillon, di esser padre, a
dir così, nelle cose appartenenti alla soda erudizione, di due
uomini sommi, il Muratori ed il Maffei. La storia ecclesiastica
e gli ecclesiastici scrittori e i concilii ed i santi padri furono il
nuovo pascolo che aprì il Bacchini alla mente avida del Muratori,
che non lasciava passar giorno in cui lungamente non si
trattenesse con lui, studiandosi di far tesoro di quanto ne' famigliari
ragionamenti (la miglior disciplina di tutte) usciva dalla
bocca di quell'uomo raro.
</p>

<p>
Già abbandonato avea egli gli studii delle leggi e della teologia
scolastica, punto non curando, purchè soddisfar potesse al
<span class="pagenum"><a name="Page_IX-X" id="Page_IX-X"></a>[IX-X]</span>
genio suo prepotente, que' premii che da chi le professa si ottengono,
da' letterati non mai. Ma in questo mezzo avendo il Muratori
fatto conoscenza col marchese Gian Gioseffo Orsi, coltissimo
patrizio bolognese, e con monsignor Marsigli, poscia vescovo
di Perugia, col mezzo loro ottenne di essere invitato dal
conte Carlo Borromeo alla famosa biblioteca Ambrosiana di
Milano. Singolare ventura fu questa per lui di venir collocato
in età giovanile nella piena luce del giorno, aprendosegli in tal
modo la strada di far quella luminosa comparsa che ognun sa
nella letteraria repubblica; e que' gentiluomini fecero dono del
Muratori all'Italia. Novella prova fu questa che per far fiorire
le lettere assai più giova la coltura ed il buon giudicio ai privati,
che non la potenza ed i tesori stessi de' principi. Laureato prima
in leggi in fine dell'anno 1694, si recò adunque il Muratori in
Milano in principio del susseguente, dottore dell'Ambrosiana, e
prima che terminasse quell'anno medesimo fu ordinato sacerdote.
</p>

<p>
Gli aneddoti latini, colà due anni dopo pubblicati, (gli
aneddoti greci videro la luce poscia in Padova) furono il primo
saggio ch'ei diede del suo sapere, molti argomenti trattando di
antichità cristiane, di disciplina e di erudizione ecclesiastica, in
parecchie dissertazioni, con cui gli aneddoti suoi illustrò. Prima
di venirsene a Milano, non poche cognizioni avea già acquistato
egli appartenenti alla paleografia, facendone studio colla scorta
del p. Bacchini sulle pergamene dell'archivio di Modena: e nell'Ambrosiana,
ricca di rari e copiosi codici, vi si perfezionò.
Grande fu la fama in cui salì il Muratori, giunto appena a toccare
il vigesimo quinto anno, per questa prima opera sua; e si procacciò
la benevolenza e la stima de' primi letterati, e principalmente
di un Noris, di un Bianchini, di un Ciampini, di un
Magliabechi in Italia; di un Mabillon, di un Ruinart, di un
<span class="pagenum"><a name="Page_XI-XII" id="Page_XI-XII"></a>[XI-<br />XII]</span>
Montfaucon, di un Papebrochio oltremonti. Cinque anni interi
si passarono da lui nell'Ambrosiana, quasi in proprio elemento,
in mezzo a que' codici, facendo studio indefesso di erudizione
sacra e profana, d'iscrizioni, di antichità, ed esercitandosi nel
tradurre dal greco. Nè lasciava di attendere per sollievo agli
studii delle lettere più gentili. Interveniva ad un'accademia,
detta de' Faticosi, e ad un'altra di filosofia e di belle lettere,
apertasi a suo suggerimento nella casa Borromeo; ed essendo
passato ad altra vita in quella città nell'anno 1699 il Maggi,
poeta di grido per que' tempi e suo grande amico, intraprese
tosto il pietoso letterario ufficio di dettarne la vita, che nell'anno
seguente 1700 si pubblicò, e con un idillio e con altri versi
(chè poeta pur era allora il Muratori) ne celebrò la memoria.
</p>

<p>
Le ricerche genealogiche, che per parte dell'elettore di Annover
si facevano, onde chiarire l'origine italica della Casa di
Brunsvico, derivata dal comun ceppo della Estense, furono quelle
che richiamarono il Muratori da Milano alla contrada sua natía.
In somma confusione era l'archivio estense. Per riordinarlo, e
per compiacere quel principe che avea spedito un letterato tedesco
a visitarlo, il duca di Modena, Rinaldo I, nominò suo archivista
e bibliotecario il Muratori. Lasciò egli tosto Milano e l'Ambrosiana,
non senza però qualche rincrescimento; e si restituì,
nel fine della state dell'anno 1700, in Modena ai servigii del
suo amato principe: e rinunciando ad ogni più splendida fortuna,
mai più abbandonar non volle, durante un intero mezzo
secolo, che ancor visse, l'estense biblioteca, pago, come Plutarco,
di essere l'ornamento della sua patria, mentre per tutta Italia
chiaro suonava il suo nome.
</p>

<p>
La genealogia de' principi estensi occupò da prima i suoi
pensieri; e le Antichità estensi, dotta opera e laboriosa, in cui,
<span class="pagenum"><a name="Page_XIII-XIV" id="Page_XIII-XIV"></a>[XIII-<br />XIV]</span>
d'accordo col famoso tedesco Leibnizio, fissò l'origine di quella,
prima in Italia, quindi in Germania ed Inghilterra, nobilissima
famiglia, furono il frutto delle sue fatiche. Ma come i chimici
valenti, che attenti sono oltremodo a prevalersi delle scoperte
ed invenzioni che si presentano nel corso degli esperimenti loro,
sebben non formassero l'oggetto principale, lo scopo delle loro
ricerche, così il Muratori, dovendo rivoltare tanti diplomi e
cronache e monumenti de' bassi-tempi, concepì il vasto disegno
dell'unica e dottissima opera delle Antichità italiane del medio-evo,
che rese il nome suo immortale, e che, secondo le prime idee,
altro non avea ad essere se non una continuazione delle Antichità
estensi, cui servir dovea di commento e quasi far loro corteggio.
</p>

<p>
Dallo studio incessante, a norma delle più sane regole di
critica, posto intorno alla storia di que' principi, nacquero non
solo quelle tante scritture in favor di essi per lo dominio di
Ferrara e di Comacchio, nelle quali superiore di tanto si dimostrò
al focoso suo avversario monsignor Fontanini, e mediante
le quali si fece conoscere per uno de' più scienziati gius-pubblicisti;
ma inoltre la gran raccolta da lui ordinata ed illustrata di
tutti gli scrittori originali delle cose d'Italia per lo corso di
mille anni; e finalmente gli Annali d'Italia, l'unico ed il miglior
corpo che sinora si abbia della storia della nazion nostra,
stesi da lui nella età di sessantasette anni nel breve spazio di un
anno solo; cosa incredibile, se da testimoni oculari degni della
maggior fede non venisse asseverata. Che se dettati sono in istile
umile, pedestre, inelegante, come le altre opere sue italiane, non
mancano però mai di chiarezza, di precisione, di naturalezza, e
talvolta di vivacità, non senza una certa efficacia e festività, direi
così, lombarda. Del resto, e chi mai esigere potrà in un colosso
la squisitezza del lavoro di un cammeo?
</p>

<p>
<span class="pagenum"><a name="Page_XV-XVI" id="Page_XV-XVI"></a>[XV-<br />XVI]</span>
</p>

<p>
Mentre per altro incominciava il Muratori a gittar i fondamenti
dell'edificio immenso di cognizioni storiche che innalzar
intendea, compose, quasi per sollievo e diporto, il suo trattato
della Perfetta Poesia, in cui spiegò un sistema conforme ai pensamenti
dell'oracolo dell'Inghilterra, Bacone da Verulamio,
sistema più filosofico di quello che prima di lui da' sottili grammatici,
e dopo di lui da Francesco Maria Zanotti e da altri, che
han grido di filosofanti, vennero esposti alla luce del giorno. Se
filosofico fu il trattato della Poetica del Muratori, poetico, a dir
così, fu il disegno della Repubblica Letteraria, che pubblicò in
fronte all'opera sua del Buon Gusto, o sia riflessioni sopra le
scienze tutte; disegno concertato col dotto Bernardo Trevisano,
che reggeva in Venezia quella cattedra di filosofia morale, che
sempre occupata era da un veneto patrizio; e disegno con cui
tenne lungamente e piacevolmente in sospeso la curiosità degli
scienziati. Agli studi suoi di amene lettere riferir si debbono
pure le Vite del Petrarca, del Castelvetro, del Sigonio, del Tassoni,
del marchese Orsi, da lui in diversi tempi dettate. Ma qui
non è il luogo di annoverar distintamente le opere tutte del modenese
bibliotecario. Il solo catalogo, colle necessarie notizie bibliografiche,
eccederebbe i confini a questa vita prescritti. Basterà
il dire che la sua fecondità era tale, che due opere ad un tratto
stava scrivendo per l'ordinario; e che temendo ancora non gli
mancasse materia, chiedeva agli amici argomenti per comporne
delle nuove. Alla erudizione sacra e profana, alle antichità romane
e barbariche, alla critica, alla teologia, all'ascetica, alla
giurisprudenza, alla filosofia, alla politica e perfino alla medicina,
come il trattato del Governo della peste e la dissertazione <i>De
potu vini calidi</i> ne fanno fede, a tutto rivolse le sue speculazioni
e le sue fatiche.
</p>

<p>
<span class="pagenum"><a name="Page_XVII-XVIII" id="Page_XVII-XVIII"></a>[XVII-<br />XVIII]</span>
</p>

<p>
L'erudizione sacra formò il primo oggetto de' suoi pensieri,
e sempre, sino al termine de' suoi giorni, gli studii delle materie
ecclesiastiche coltivò, congiungendoli coll'adempimento il più
esatto ai doveri tutti del suo stato. Giovane sacerdote in Milano,
in mezzo agli studii suoi più fervidi e più graditi, esemplarmente
vi attendea. Fatto quindi in Modena preposto della Pomposa, con
cura di anime, con vivo zelo e con amor grande le funzioni tutte
del sacro suo ministero indefessamente esercitò, trovando ancora
tempo, come già il celebre Pignoria, per le letterarie fatiche.
Ma non contento di edificar coll'esempio e d'instruire colla voce
il popolo suo, le virtù praticando che insegnava, s'ingegnò eziandio
di giovare coi libri alla religione ed ai costumi. Non una
persona sola, ma più persone e più anime, e tutte attivissime,
operose, infiammate dell'amor de' suoi simili, pare che fossero
nel Muratori concentrate. Se la vera filosofia consiste nel far del
bene agli uomini, qual filosofo antico può venire in paragone
con lui? Chè non parlo di coloro che negli ultimi tempi ne
usurparono il nome, di tante sciagure infausta e mai sempre
deplorabile cagione. Ascetico savio ed illuminato si mostrò egli
(per toccar soltanto di alcuno di tali libri) negli esercizii spirituali;
espertissimo conoscitore de' santi Padri, compreso del vero
spirito della religione nel trattato della Carità cristiana, virtù
che tutte perfeziona le cristiane virtù; maestro in divinità profondo
nella dotta opera latina <i>De ingeniorum moderatione in
religionis negotio</i>, opera in Italia non solo, ma in Germania ed
in Francia eziandio riputatissima.
</p>

<p>
Ma il Muratori, avanzando in età, e già sessagenario, non
potea più reggere alle parrocchiali fatiche, e specialmente alla
predicazione. Rinunciata dunque la prepositura, attese a scrivere
negli anni che ancora gli restarono. In lui si verificò il detto di
<span class="pagenum"><a name="Page_XIX-XX" id="Page_XIX-XX"></a>[XIX-<br />XX]</span>
Cicerone, nulla esservi di più dolce e giocondo di una vecchiaia
munita degli studii della gioventù; e non solo gli Annali d'Italia
sopraccennati, ma parecchie altre opere di genere disparatissimo
furono il frutto degli anni suoi senili; che anzi in quel periodo
di tempo videro la luce le opere sue maggiori, già preparate
prima, come, per tacer degli ultimi volumi della gran raccolta
delle Cose d'Italia, furono le dissertazioni famose delle Antichità
italiane del medio-evo (negli ultimi suoi anni poi in lingua italiana
compendiate), la seconda parte delle Antichità estensi, il
nuovo Tesoro delle Iscrizioni, per non parlar di tante altre opere
di minor mole, ma non meno rilevanti, parte filosofiche, come i
trattati della morale Filosofia, delle Forze dell'intendimento
umano e della Fantasia; le altre riguardanti le antichità profane,
come la Dissertazione de' servi e liberti, dei fanciulli alimentari
di Trajano, dell'obelisco di Campo Marzio, e parecchie appartenenti
alla erudizione sacra e alle materie ecclesiastiche, studii,
da' quali avea prese le mosse nella letteraria carriera, da lui mai
intermessi, e con lui la terminò. Tali furono l'opera contro
l'inglese Burnet, le Missioni del Paraguay, l'antica Liturgia
romana, e l'aureo trattato della regolata Divozione. Nè straniero
alle, sebben da lui abbandonate, legali dottrine, scrisse dei difetti
della Giurisprudenza, opuscolo sensatissimo, il quale se riscontrò
obbiezioni, trovò eziandio difensori presso i giurisprudenti medesimi;
e col trattato della pubblica Felicità, vale a dire, della
vera scienza di governo, che le scienze e le arti tutte dirige al
vero bene degli uomini, opera che vide la luce nell'anno antecedente
alla sua morte, pose degno ed onorato fastigio a tutte le
letterarie sue fatiche.
</p>

<p>
Fu quel trattato, come disse il dottissimo cardinale Gerdil,
la voce del cigno; ed aureo chiamandolo, giusti e meritati trova
<span class="pagenum"><a name="Page_XXI-XXII" id="Page_XXI-XXII"></a>[XXI-<br />XXII]</span>
segnatamente gli encomii in quel sensato libro dal Muratori tributati
ad un savio monarca, per avere nella università della capitale
de' suoi stati aperto una cattedra di morale filosofia. Nè
questo fu il solo provvedimento di quel principe lodato dal Muratori,
che in quel medesimo libro per altri rispetti eziandio il
celebra, e singolarmente per avere instituito peculiare carica in
ciascuna provincia, che al pubblico vantaggio soprantendesse.
</p>

<p>
Riguardano la maggior parte degli uomini il Muratori semplicemente
come critico, come istorico, come antiquario, come
filologo ed erudito, e non credono che al vanto di filosofo aspirar
possa. Ma se la vera, la utile filosofia consiste nel giudicar
delle cose rettamente e nel buon senso (più raro che altri non
creda), e nel difendere antiche ed importanti verità piuttosto
che sostenere nuovi, ingegnosi, ma inutili e dannosi paradossi,
pochi furono al certo più filosofi del Muratori. Combattè come
teologo contro l'irragionevole voto sanguinario, contro le pratiche
esteriori di religione vane od anche superstiziose, contro
l'indiscreto zelo e la ignoranza e le stravaganze divote; ed il
dotto suo libro <i>De ingeniorum moderatione</i>, ec. se piacque a' savii
tutti, spiacque (il che ascriversi dee a distinto pregio) a
quelli del pari che troppo poco, come a quelli che troppo al
Capo visibile della Chiesa concedono. Che se ne' libri suoi filosofici
<i>ex professo</i> avverso si mostrò al Loke ed all'Uezio, se
gliene vuol dar lode piuttosto che biasimo. Al primo si mostrarono
pure contrari il celebre Paolo Mattia Doria, ed altri chiari
ingegni italiani: nè ebbe seguaci in Italia prima del fiorentino
medico Antonio Cocchi, non sempre religiosissimo. Di fatto, la
filosofia lokiana, come dimostrò poscia dottamente il prefato
cardinal Gerdil, troppo al materialismo inchina, come allo
scetticismo quella postuma dell'Uezio. Persino nelle materie
<span class="pagenum"><a name="Page_XXIII-XXIV" id="Page_XXIII-XXIV"></a>[XXIII-<br />XXIV]</span>
mediche, se vi fu chi la opinion sua sulla origine delle pestilenze
disapprovò, l'insigne professore di medicina in Torino, Carlo
Richa, ne prese la difesa. Le matematiche discipline soltanto
furono quelle, a cui, come que' due lumi primari della letteratura
francese, il Bossuet ed il Fenelon, non volle mai applicare
il Muratori, sia che temesse d'insuperbire, quando alle altre
vaste sue cognizioni aggiunto avesse la parte più astrusa e recondita
dell'umano sapere, sia che stimasse essere quegli studii
incompatibili collo studio di altre facoltà da lui riputate più
vantaggiose.
</p>

<p>
Compiuto egli avea intanto il settuagesimo settimo anno del
viver suo, quando un fiero colpo di paralisia gli tolse prima la
luce degli occhi, e quindi la vita nel giorno vigesimoterzo di
gennaio dell'anno 1750. Placidamente riposò nel Signore tra
le braccia del nipote ecclesiastico, dopo compiti tutti gli uffizi e
ricevuti tutti i soccorsi della cristiana pietà. Fu il Muratori di
statura ordinaria, ma quadrata, e che inclinava al pingue, di
faccia colorita, di aspetto misto di gravità e di dolcezza; nel
conversare affabile, cortese ed anche gioviale; a lui piaceva la
gioventù onestamente lieta. Del rimanente candido, sincero, modesto,
frugale, di singolare prudenza dotato, alle morali congiungea
le cristiane virtù. Invitato a Padova in modo onorevolissimo,
ed a Torino con offerta di pingue stipendio e con tutti
gli agi dal marchese di Ormea, mai non volle abbandonar la
sua patria ed il servizio del principe suo signore, a cui sagrificò
sempre ogni privato suo vantaggio. Di fatto amico di quell'anima
ingenua e generosa di papa Benedetto XIV sin prima del
pontificato, credesi che per gl'insigni meriti suoi verso la religione
cattolica e per l'esemplarità de' costumi lo avrebbe fregiato
della sacra porpora, se non avesse temuto di recar dispiacere
<span class="pagenum"><a name="Page_XXV-XXVI" id="Page_XXV-XXVI"></a>[XXV-<br />XXVI]</span>
alla corte per le cose dal Muratori scritte nelle controversie
di Ferrara e Comacchio. Non mancò di coraggio, dote non
sempre famigliare agli uomini di lettere. Minacciato della vita
con lettera anonima, se non ritrattava certe espressioni che credette
di dover adoperare parlando di una contrada armigera,
consegnò senza turbarsene il foglio alle fiamme, nè se ne pigliò
il menomo pensiero. Da Modena manteneva corrispondenza il
Muratori con tutti i primi letterati d'Italia, e ne coltivò l'amicizia,
e tra gli altri amico fu infino agli estremi della vita del
celebre marchese Scipione Maffei, non ostante alcuni dispareri
in punto di erudizione. Bello si è negli ultimi giorni in cui visse
il Muratori, vedere il Maffei, quasi eguale di età, protestargli di
averlo sempre riputato il primo onore d'Italia; ed il Muratori
vicendevolmente pregare il cielo che conservasse il Maffei, come
il campione più vigoroso e più coraggioso della italiana letteratura.
</p>

<hr />

<p>
<span class="pagenum"><a name="Page_XXIX-XXX" id="Page_XXIX-XXX"></a>[XXIX-<br />XXX]</span>
</p>

<h2 class="pad2">
<a name="PREFAZIONE" id="PREFAZIONE"></a>PREFAZIONE
</h2>

<p class="center pad2">
DI<br /><br />
LODOVICO ANTONIO MURATORI
</p>

<p class="pad2">
Allorchè io stesi la prefazione al tomo 1 delle mie <i>Antichità Italiane</i>,
stampato in Milano nell'anno 1738; accennai il bisogno che avea la Storia
d'Italia d'esser compilata da qualche persona ben conoscente delle antiche
memorie, ed amante della verità. Giacchè l'avanzata mia età e varie mie
occupazioni non permettevano a me d'imprendere allora tal fatica, animai
alla stessa gl'ingegni italiani, dopo averne loro agevolata la via colla gran
raccolta degli <i>Scrittori delle cose d'Italia</i>, e colle suddette <i>Antichità Italiane</i>.
Pure tanto di vita e di forze a me ha lasciato la divina Provvidenza, che
accintomi io stesso alla medesima impresa, ho potuto se non con perfezione,
certo con buona volontà, trarla a fine. Parlo io qui non già della Storia che
riguarda gli avvenimenti della Chiesa di Dio, perchè di questa ci ha forniti
per tempo la penna immortale del cardinal Baronio colla principal parte di
essa, accresciuta poi e migliorata dal p. Antonio Pagi seniore, continuata
dallo Spondano, dal Bzovio e dal Rinaldi. Abbiamo anche illustrati non
poco i primi secoli del Cristianesimo dall'accuratissimo Tillemont, e l'intera
Storia di essa Chiesa felicemente maneggiata dal Fleury: talchè per questo
conto al comune bisogno pare sufficientemente provveduto; se non che la
lingua italiana può tuttavia dirsi priva di quest'ornamento, non bastando
certamente l'aver noi qualche compendio degli Annali del Baronio in
volgare.
</p>

<p>
<span class="pagenum"><a name="Page_XXXI-XXXII" id="Page_XXXI-XXXII"></a>[XXXI-<br />XXXII]</span>
</p>

<p>
La sola Storia civile d'Italia quella è che dimanda e può ricevere aiuto
ed accrescimento dai giorni nostri. Certamente obbligo grande abbiamo a
Carlo Sigonio, insigne scrittor modenese, per aver egli assunta questa
fatica, e trattata la storia suddetta ne' suoi libri <i>de Occidentali Imperio, et
de Regno Italiae</i>, che tuttavia sono in onore, e meritano bene di esserlo.
Ma oltre all'aver egli solamente cominciata la sua carriera dall'imperio di
Diocleziano e Massimiano, e terminatala nell'imperio di Ridolfo I austriaco;
tali e tante notizie si son dissotterrate dipoi per cura di molti valentuomini,
tanto dell'Italia che d'altri paesi, gloriosi per avere aumentato l'erario
della repubblica letteraria, che oggidì si può ampiamente supplire ciò che
mancò al secolo del Sigonio, e rendere più copiosa e corretta la storia Italiana.
Aggiungasi, avere il Sigonio tessuto le storie sue senza allegare di
mano in mano gli scrittori onde prendeva i fatti: silenzio praticato da altri
suoi pari, ma o mal veduto o biasimato oggidì da chi esige di sapere i
fondamenti su cui i moderni fabbricano i racconti delle cose antiche. Tralascio
di rammentare qualche altro scrittore della Storia universale d'Italia,
perchè niuno ne conosco che sia da paragonar col Sigonio, e niun certamente
vi ha che abbia soddisfatto al bisogno. Ai nostri tempi poi prese il sig. di
Tillemont a compilar le Vite degl'imperadori romani, cominciando dal
principio dell'Era cristiana con tale esattezza, che se egli avesse potuto
continuare il viaggio, dalle mani sue sarebbe a noi venuta una compiuta
storia, ed avrebbe forse risparmiato a tutt'altri il pensiero di tentar da qui
innanzi una tal navigazione. Ma egli passò poco più oltre all'imperio di
Teodosio Minore e di Valentiniano III Augusti, con esporre gli avvenimenti
d'Italia per soli quattro secoli e mezzo, lasciando i lettori colla sete del
rimanente. Pertanto ho io preso a trattar la <i>Storia Civile</i> o sia gli <i>Annali
d'Italia</i> dal medesimo principio dell'Era di Cristo, conducendoli sino
all'anno 1500; nel quale ho deposta la penna, perchè da lì innanzi potrà
facilmente il lettore consultare gli storici contemporanei, che non mancano,
anzi son molti, se pure non verrà voglia ad alcuno di proseguire la medesima
mia impresa sino ai dì nostri. E chi sa che non nasca, o non sia nato
alcun altro, che prenda anche a trattar la storia dell'Italia dal principio
del mondo sino a quell'anno dove io comincio la mia? Quanto a me, tanto
<span class="pagenum"><a name="Page_XXXIII-XXXIV" id="Page_XXXIII-XXXIV"></a>[XXXIII-<br />XXXIV]</span>
più ho creduto di dover far punto fermo nel suddetto anno 1500, perchè
nella Parte II delle mie <i>Antichità Estensi</i>, avendo io stesso in qualche guisa
abbozzate le avventure universali d'Italia sino all'anno 1738, mi sarebbe
incresciuto di aver da ridire lo stesso.
</p>

<p>
Ma prima di mettere in viaggio i lettori, mi convien qui istruire i men
periti di quel che debbono promettersi dalla mia fatica. Che non si ha già
alcun di essi da aspettare, che la Storia d'Italia proceda per tanti secoli
sempre con bella chiarezza, e con bastevol cognizione degli avvenimenti e
delle azioni de' principi e de' popoli, che successivamente comparvero nel
teatro del mondo, e colla tassa dei tempi precisi, ne' quali succederono i
fatti a noi conservati dagli storici delle passate età. Un così bell'apparato
di cose si può ben desiderare, ma non già sperare. Pur troppo si scorgerà,
non essere più felice la Storia d'Italia di quel che sia quella delle altre
nazioni. Di assaissime antiche storie ci ha privati l'ingiuria dei tempi, la
frequenza delle guerre, e la serie d'altri non pochi pubblici e privati disastri.
Nello stesso secolo terzo dell'Era cristiana, ancorchè le lettere tuttavia
si mantenessero in gran credito, pure si comincia a provare gran penuria
di luce per apprendere le avventure d'allora, e per ben regolare la cronologia
di que' tempi. Pur questo è un nulla rispetto al secolo quinto, e incomparabilmente
più ne' seguenti, cioè dacchè le nazioni barbare impossessatesi
dell'Italia, fra gli altri gravissimi mali v'introdussero una somma e deplorabile
ignoranza. Non solamente sono venute meno le storie di quei tempi,
ma possiamo anche sospettare, se non credere, che pochissime ne fossero
allora composte; e se la nostra buona fortuna non ci avesse salvata la Storia
longobardica di Paolo Diacono sino all'anno 744, resterebbe in un gran
buio allora la Storia d'Italia. Continua nulladimeno la medesima ad essere
anche da lì innanzi sì povera di lumi sin dopo il 1000, che qualora fosse
perita la cronica di Luitprando, e non ci recassero aiuto quelle de' Franchi
e dei Tedeschi, noi ci troveremmo ora, per così dire, in un deserto per
conto di quasi tre secoli dopo il suddetto Paolo. Oltre poi all'essersi
perduta la memoria di moltissimi avvenimenti d'allora, quegli ancora che
restano, sì mal disposti bene spesso ci si presentano davanti, che di poterne
assegnare gli anni via non resta, stante la negligenza o discordia degli
<span class="pagenum"><a name="Page_XXXV-XXXVI" id="Page_XXXV-XXXVI"></a>[XXXV-<br />XXXVI]</span>
scrittori, ed è forzata non di rado la cronologia a camminare a tentoni. A
questi malanni si vuol aggiugnerne un altro, comune alla storia di tutti i
tempi, cioè la difficoltà, meglio è dire, l'impossibilità di raggiugnere la
verità di molte cose che a noi somministra la storia. Lo spirito della parzialità
o dell'avversione troppo sovente guida la mano degli storici. Quello
che osserviamo nella dipintura delle battaglie accadute a' tempi nostri,
fatta da differenti pennelli, con accrescere o sminuire il numero de' morti e
prigioni, e talvolta con attribuirsi ognuna delle parti la vittoria: lo stesso
si praticava negli antichi tempi. E secondochè l'adulazione o l'odio prevalevano
nella penna degli scrittori, il medesimo personaggio veniva innalzato
o depresso. C'è di più. Allorchè gli storici prendevano a descrivere quanto
era accaduto ne' tempi lontani da sè, per mancanza di documenti o per
semplicità e poca attenzione, talvolta ancora per malizia, vi mischiavano
favole e dicerie, o tradizioni ridicole dell'ignorante volgo. Di queste false
merci appunto abbonda la storia de' secoli barbarici dell'Italia, e più di
gran lunga l'ecclesiastica che la secolare.
</p>

<p>
Ora come mai potere in quell'ampio fondaco di verità e bugie,
mischiate insieme, sbrogliare il vero dal falso? In tale stato ognuno ritrova
la storia della sua nazione; ma chi vuole oggidì scrivere onoratamente le
antiche cose, si studia, per quanto può, di depurarle, di dare schiettamente
ad ognuno il suo secondo l'ordine della giustizia, cioè di lodare il merito,
di biasimare il demerito altrui; e quando pur non fia possibile di raggiugnere
il certo, di almeno accennare ciò che sembra più probabile e verisimile
tanto dei fatti che delle persone. Questo medesimo mi son io ingegnato
di eseguire nella presente mia Opera, per soddisfare al debito di sincero
scrittore. Così avessi io potuto rendere dilettevole tal mia fatica, siccome
ho procurato di formarla veritiera. Ma sappiano per tempo coloro, che
nuovi si accostano alla antica storia, che io son per condurli talvolta per
ameni giardini, ma più spesso per selve e dirupi orridi a vedere: e ciò
secondo la diversità dei principi buoni o cattivi, delle felici o infelici
influenze delle stagioni, della pace o delle guerre, o d'altre pubbliche
prosperità o disgrazie. Anche allorquando era in fiore l'imperio romano,
s'incontrano dominanti, obbrobrii del genere umano, mostri di crudeltà, e
<span class="pagenum"><a name="Page_XXXVII-XXXVIII" id="Page_XXXVII-XXXVIII"></a>[XXXVII-<br />XXXVIII]</span>
nati solamente per la rovina altrui, e in fine ancor per la propria. Scatenossi
poi il Settentrione contro l'italiche contrade, con introdurvi la barbarie
de' costumi, l'ignoranza ed altri malanni. Finalmente cominciarono le guerre
a divenire il pane d'ogni giorno nell'Italia, e le pazze e furiose fazioni
dei Guelfi e Ghibellini per parecchi secoli sconvolsero le più delle città: di
maniera che nella Storia d'Italia assai maggior copia troviamo di quel
che può rattristarci, che di quello che è possente a dilettarci. Ma questo
non è male della sola Italia. Anche nell'altre nazioni si fan vedere queste
medesime brutte scene, così avendo Iddio formato il mondo presente, con
volere che più in esso abiti il pianto che il riso, acciocchè ognuno si rivolga
a cercarne un migliore, di cui dà una dolce speranza la Fede santa che
professiamo. Intanto fra le altre utilità che reca la storia, da noi riconosciuta
per una delle efficaci maestre della vita umana, non è picciolo quello che
io andrò talvolta ricordando ai lettori. Cioè, che nel mirare sì rozza e
sconvolta, sì malmenata ed afflitta in tanti diversi passati tempi l'Italia,
possente motivo abbiamo di riconoscersi anche per questo obbligati a Dio,
cioè per averci riserbati a questi giorni, non esenti certamente da mali, ma
pure di lunga mano men cattivi e dolorosi de' vecchi secoli.
</p>

<hr />

<p>
<span class="pagenum"><a name="Page_1" id="Page_1"></a>[1]</span>
</p>

<p class="center x-large gesperrt pad2">
<a name="ANNALI_DITALIA" id="ANNALI_DITALIA"></a>ANNALI D'ITALIA
</p>

<p class="center">
DAL<br />
<br />
<span class="larger">PRINCIPIO DELL'ERA VOLGARE FINO ALL'ANNO 1500</span>
</p>

<h2 class="hidden"><a name="I" id="I"></a>I</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">I</span>. Indizione <span class="scp">IV</span>.</td>
  </tr>
  <tr>
    <td><span class="sc">Cesare Augusto</span> imper. 45.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cajo Giulio Cesare</span> figlio d'Agrippa,
<span class="sc">Marco Emilio Paolo</span>.
</p>

<p>
Già avea la libertà della repubblica
romana ricevuto un gran tracollo sotto
il prepotente governo di Giulio Cesare,
primo ad introdurre in Roma il principato
sotto il modesto titolo d'imperadore,
non altro significante in addietro che generale
d'armata. Non so s'io dica ch'egli
pagò le pene della sua ambizione con restar
vittima de' congiurati; so bene che
fu principe odiato dai più in vita, ma
dopo morte scusato ed amato, massimamente
da chi avea cominciato ad accomodarsi
al comando di un solo; e so del
pari che questo principe certamente abbondò
di molti pregi, e che pochi pari
di credito avrebbe avuto nell'antichità,
se non avesse offuscata la sua gloria coll'oppression
della patria. Caio Ottavio, o
sia Ottaviano, da lui adottato per figliuolo,
e da noi più conosciuto col nome di
Cesare Augusto, ancorchè giovane, seppe
ben deludere l'espettazione del senato.
Adoperato per rimettere in piedi la repubblica,
si servì egli della fortuna delle
a lui confidate milizie, per assoggettar
<span class="pagenum"><a name="Page_2" id="Page_2"></a>[2]</span>
Roma di nuovo, e stabilir quella monarchia
che, durata per qualche secolo, cedette
in fine al concorso e alla possanza
delle barbare nazioni. Di gran politica
abbisognò Augusto per avvezzar il senato
e popolo romano alla novità del governo
cominciato da Giulio Cesare, e per ischivar
nello stesso tempo quel funesto fine
a cui egli soggiacque. I due suoi favoriti,
cioè Marco Vipsanio Agrippa, marito prima
di Marcella di lui nipote, e poi di Giulia
di lui figliuola, e Mecenate, personaggi di
gran senno e onoratezza, non gli furono
scarsi di consiglio per fargli ottenere il
suo intento. L'arte dunque sua fu quella
di saper fare da padrone, senza mostrare
di esser tale; e di conservare il nome e
il decoro della repubblica, come era in
addietro, ma con ritenere per sè il meglio
dell'autorità e del comando. Perchè
non solamente lontanissimo si diede a
conoscere dall'ammettere il nome di <i>Re</i>
o <i>Signore</i>, a cui non erano avvezzi i Romani,
essendogli anche esibito <span class="fnote">[Sueton., Vita August., cap. LII.]</span> dal popolo
(forse per segreta sua insinuazione)
l'usitatissimo di <i>Dittatore</i>, grado portante
seco una gran balìa, fece la bella scena
di pregar tutti con un ginocchio a terra,
che lo esentassero da questo onore, parendogli
assai d'essere riguardato e nominato
principe, titolo non altro significante
allora che primo fra i cittadini. Compariva <span class="fnote">[Dio. Cass., Histor.]</span>
<span class="pagenum"><a name="Page_3" id="Page_3"></a>[3]</span>
dappertutto la stima ch'egli professava
al senato; e per maggiormente
cattivarselo, non volle già egli sottoporre
alla propria direzione tutte le provincie,
ma la maggior parte lasciò alla disposizion
del medesimo e de' proconsoli, e
d'altri uffiziali scelti e spediti dal medesimo
senato. Ad esso parimente lasciò
l'erario pubblico, la facoltà di metter imposte,
di far nuove leggi, di amministrar
la giustizia; con che pareva alla nobiltà
di conservar tuttavia l'antico onore e dominio.
Nè minor fu il suo studio per guadagnarsi
l'amore del popolo, col volere
ch'egli continuasse a godere della facoltà
di dare i suoi suffragi nelle pubbliche
elezioni, col mantener sempre l'abbondanza
de' viveri in Roma e la quiete della
città, e con tenerlo allegro e divertito
mediante la frequente rappresentazione
di varii giuochi e spettacoli, e con magnifici
congiarii o vogliam dir donativi. Finalmente
si conciliò l'affetto dei pretoriani,
cioè delle guardie del palazzo, con
far loro dar doppia paga, e con usar altri
atti di liberalità verso le legioni, cioè verso
il resto della milizia. Che meraviglia
è dunque, se Roma, che ne' tempi della
libertà avea tante traversie patito per la
disunion de' cittadini, cominciò a gustare
i vantaggi d'esser governata dipendente
da un solo?
</p>

<p>
Ma intanto Ottavio riservò per sè le
provincie dove occorreva tener delle soldatesche,
o per buona guardia contro dei
Barbari confinanti, o per imbrigliar i popoli
facili alle sedizioni, con che il nerbo
maggiore della repubblica, cioè tutta la
milizia, restò in suo potere. A questo fine
egli prese o volentieri accettò il titolo di
imperadore, conceduto in addietro ai generali
d'armate, dappoichè aveano riportata
qualche vittoria; ma titolo accordato
a lui a perpetuità, e con autorità sopra
l'armi, di maniera che niun cittadino da lì
innanzi fu onorato del trionfo, ancorchè
vincesse, perchè la vittoria non s'attribuiva
se non a chi era capo delle armate;
<span class="pagenum"><a name="Page_4" id="Page_4"></a>[4]</span>
e questo capo era il solo imperadore.
Gran possanza, insigni privilegi aveano
goduto fin qui i tribuni del popolo. Erano
sacrosante ed inviolabili le loro persone,
di maniera che il mancar loro di rispetto,
non che l'offenderli co' fatti, si riputava
sacrilegio e misfatto degno di morte.
Questo potere volle a sè conferito, ed agevolmente
ottenne Ottaviano, per poter
cassare, occorrendo, le leggi e le determinazioni
che non gli piacessero, come
far solevano talvolta i tribuni; e questa
fu appellata <i>Tribunizia Podestà</i>; titolo
ben caro agli imperadori romani, e mai
non obbliato nel loro titolario; perchè,
al dire di Cornelio Tacito <span class="fnote">[Tacit., Annal., t. III, cap. 56.]</span>, vocabolo
indicante <i>sommo dominio</i>. Inoltre l'autorità
primaria sopra le cose sacre era
riserbata ai <i>Pontefici Massimi</i> in Roma
pagana. Giudicò Augusto, che tal grado
stesse meglio nelle sue mani che nelle
altrui; e però tanto egli quanto i successori
l'unirono con gli altri titoli della
loro possanza. Finalmente il senato, già
divenuto adulatore, perchè composto di
gente che cercava i proprii vantaggi col
promuovere quelli del principe, cercò di
onorar questo imperadore colla giunta
di un titolo glorioso, che facesse intendere
la di lui possanza ed autorità quasi
sovrana; e fu quello d'Augusto, indicante
un non so che di divinità. Questo, che
fu poi congiunto coll'altro di Cesare, che
era a lui pervenuto per l'adozione di
Giulio Cesare, continuò poscia in tutti i
suoi successori, come il più luminoso dell'altra
lor dignità. Veggonsi rapportati da
Dione Cassio varii altri privilegi accordati
dal senato a Cesare Augusto, coronati
finalmente dal nobilissimo titolo di
<i>Padre della Patria</i>, voluto o pure usato
dipoi anche da quegli stessi mostruosi imperadori,
che sembrarono nati solamente
in danno e rovina della medesima. Salì
in tal guisa ad un'ampia podestà Augusto,
per cui senza nome di re potea tutto
quanto poteano i più dispotici dei re, perchè
il senato con tutta l'autorità a lui
<span class="pagenum"><a name="Page_5" id="Page_5"></a>[5]</span>
lasciata, nulla d'importante facea, che
non fosse conforme all'intenzione e ai
desiderii di lui. Tuttavia per un tratto di
fina politica (che è ben lecito il pensare
così) andava l'accorto imperadore di
tanto in tanto dolendosi del grave peso
imposto sulle sue spalle, e facea intendere
l'ansietà di scaricarsene, per morir
da privato. Arrivò sino a proporlo in senato;
ma egli dovea ben sapere, che non
correa rischio d'essere esaudito. Ed in
fatti così fu. S'unirono le voci de' senatori
a pregarlo, per non dire a costringerlo,
che continuasse nella fatica del comando
finchè vivesse. Allora s'indusse
ben egli con tutta modestia ad accettar
questo carico, ma con impetrare che solamente
per dieci anni avvenire durasse
un tale aggravio. Finiti questi, e chiesta
di nuovo licenza, s'accordò in cinque
altri, e poscia in dieci, tanto che senza
mai cessare d'essere signore del mondo
romano, e con apparenza di comandare,
solo perchè così volevano il senato ed
il popolo, terminò poi felicemente nel comando
i suoi giorni. Nè mancò chi gli
succedesse nell'incominciato onore e in
quella signoria, la quale a poco a poco
nel proseguimento pervenne all'intero
despotismo e talvolta alla tirannia.
</p>

<p>
In tale stato si trovava nell'anno presente
Roma sotto Augusto imperadore,
nè la di lei potenza si stendeva già sopra
tutto il mondo, come l'adulazione talvolta
sognò; ma bensì nella miglior parte
di Europa, e in moltissime provincie non
meno dell'Asia che dell'Africa. Era nato
Augusto sotto il consolato di Cicerone e
di Cajo Antonio, cioè l'anno sessantatre
prima dell'Era cristiana; e però nel presente,
in cui essa Era ebbe principio, correva
l'anno sessantesimoquarto dell'età
sua, e l'anno <span class="scp">XXIII</span> della sua tribunizia
podestà, e il <span class="scp">XLV</span> del suo principato. Giacchè
niun figlio maschio avea a lui prodotto
Livia sua moglie, era già egli ricorso
al ripiego dell'adozione, per desiderio
di perpetuar la sua famiglia, e di trasmettere
in un figlio anche la dignità imperiale.
<span class="pagenum"><a name="Page_6" id="Page_6"></a>[6]</span>
Avea egli due nipoti, figliuoli di Marco
Agrippa e di Giulia sua figliuola, donna
famosa per la sua impudicizia, e in questi
tempi a cagion di tale infamia relegata
nell'isola Pandataria. L'uno <i>Cajo</i> e l'altro
<i>Lucio</i> nominati, aveano già talmente conseguito
l'amore d'Augusto sì in riguardo
al sangue che scorrea lor nelle vene,
che per le loro belle qualità, che gli aveva
adottati amendue per figliuoli, innestandoli
nella famiglia Giulia, e dando loro il
cognome di <i>Cesare</i>. L'uno d'essi, cioè
<i>Cajo</i>, fu <span class="fnote">[Noris, Cenotaph. Pisan. Diss. 2, cap. 13.]</span> nell'anno presente alzato alla
dignità più eminente, che dopo l'imperiale
dar potesse allora la repubblica romana,
cioè al consolato. L'altro console fu <i>Lucio
Emilio Paolo</i>, cognato d'esso Cajo,
perchè marito di Giulia sua sorella, donna,
che per aver imitata la madre Giulia
nella disonestà, soffrì anch'essa un eguale
castigo. Militava in questi tempi Cajo Cesare
console per ordine d'Augusto suo
padre, nella Siria, ossia nella Soria, contro
de' Parti. Questa era allora la sola
guerra che tenesse in esercizio l'armi
romane; perciocchè Augusto, tra perchè
vecchio, e perchè signore di gran senno,
il più che potea s'andava studiando di
mantener la pace nell'imperio, senza curar
molto l'ambiziosa gloria de' conquistatori.
Assai vasto era il dominio de' Romani
per appagar ogni sua voglia.
</p>

<p>
Ora in quest'anno si dee fissare il
principio dell'Era cristiana volgare, di
cui comunemente ci serviamo oggidì. Non
fu già essa affatto ignota ai primi secoli
della Chiesa; ma il merito d'averla messa
in qualche credito in Occidente, è dovuto
a Dionigi Esiguo, ossia il Picciolo, monaco
assai dotto, che morì circa l'anno
540 nella Chiesa romana, e poscia a
Beda, celebre scrittore d'Inghilterra, che
nel secolo ottavo usandola, coll'esempio
suo la rendè poi familiare fra i Latini.
S'ingannarono amendue; ma non c'inganniamo
noi in mettere sotto i consoli
suddetti il principio di questa. Il cardinal
Baronio, che stabilì senza fallo l'immortalità
<span class="pagenum"><a name="Page_7" id="Page_7"></a>[7]</span>
del suo nome colla gran fabbrica
degli Annali ecclesiastici, due anni prima
del presente, cioè nell'anno <span class="scp">XXI</span> della tribunizia
podestà di Augusto, ossia nel <span class="scp">XLIII</span>
del suo principato, pose il principio della
medesima; ma con errore manifesto, siccome
han dipoi dimostrato uomini sommamente
eruditi. Opinione fu di quell'insigne
porporato, che nell'anno <span class="scp">XLII</span>
di Augusto, cioè tre anni prima dell'anno
presente, s'incarnasse e nascesse il Figliuolo
di Dio nel di 25 di dicembre; e
che nel principio del susseguente egli fosse
circonciso, dalla qual circoncisione, collocata
nelle calende di gennaio, si avesse
da cominciare l'anno primo dell'Era cristiana.
Ciò non sussiste. Quanto alla nascita
del Signor nostro Gesù Cristo ne è
tuttavia incerto l'anno. Solamente sappiamo
essere la medesima avvenuta molto
innanzi all'anno presente, fra l'altre ragioni,
perchè Erode figliuolo d'Antipatro
(re vivente allorchè nacque il Signore),
cessò di vivere <span class="fnote">[Joseph., Antiq. Judaicar., lib. 7, cap. 8. Pagius,
in Critica Baron.]</span> nel marzo dell'anno
750 di Roma, e <span class="scp">XLI</span> di Augusto;
e per conseguente <span class="fnote">[Vaillant, Idem. Pagius, Usserius, Noris, ec.]</span> dovette nascere il
Signore almeno nell'anno precedente al
preteso dal Baronio, o in alcun altro più
addietro. È ben sembrato agli eruditi più
verisimile il riferire il suo natale al dicembre
dell'anno 749 di Roma, e <span class="scp">XL</span> di
Augusto; ma questa opinione nondimeno
vien contrastata da quella di diversi altri,
non mancando chi alcuni anni prima
con buone ragioni colloca questo memorabil
fatto, senza che finora si sia potuto
pienamente accertare un punto di storia
di tanta importanza. Ma se ciò è tuttavia
oscuro, non è già per l'Era cristiana, il
cui principio ormai resta deciso che si
ha da fissare nell'anno presente, benchè
non manchi taluno che lo riferisce nell'anno
seguente. Per le ragioni suddette è
un comune errore, ma errore condonabile,
e di cui niun s'ha da formalizzare, il
chiamar questa Era della Natività del divino
<span class="pagenum"><a name="Page_8" id="Page_8"></a>[8]</span>
Salvatore, oppur della Incarnazione,
ovvero della Circoncisione. Questa varietà
di parlare, da gran tempo introdotta,
non è per anche terminata in Italia, dove
abbiamo la maggior parte delle città, che
chiamano l'anno della Natività, benchè
l'incomincino dalla Circoncisione; ed
alcune, che nella Pasqua, o nel dì 25 di
marzo precedente, o susseguente all'anno
comune, cominciato alla Circoncisione,
danno principio al loro anno, le une
coll'anteciparlo di quasi nove mesi, e le
altre col posticiparlo di quasi quattro.
Anticamente molti usarono di dar principio
all'anno nuovo nel Natale del Signore,
e di là poi venne il chiamar l'Era
nostra a <i>Nativitate Domini</i>, il qual nome
dura presso i più, contuttochè oggidì il
primo giorno di gennaio sia anche il principio
dell'anno nuovo. Intanto contando
noi sotto questi consoli l'anno primo
d'essa Era, seguiteremo da qui innanzi
col medesimo ordine ad accennare i fatti
principali della Storia d'Italia.
</p>

<hr />

<h2 class="hidden"><a name="II" id="II"></a>II</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">II</span>. Indizione <span class="scp">V</span>.</td>
  </tr>
  <tr>
    <td><span class="sc">Augusto</span> imperadore 46.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">P. Vinicio</span> e <span class="sc">P. Alfenio Varo</span>.
</p>

<p>
Il primo di questi consoli è chiamato
dal padre Pagi <i>Publio Vicinio</i>, dal padre
Stampa <i>Publio Vinucio</i>. Sono errori di
stampa. Nè la famiglia <i>Vicinia</i>, nè la <i>Vinucia</i>
son cognite fra le nobili romane.
Bensì la <i>Vinicia</i>, di cui l'Orsino e il Palatino
rapportano varie medaglie. Vellejo
Patercolo <span class="fnote">[Vellejus Paterculus, lib. 2.]</span> chiaramente scrisse <i>P. Vinicio
Consule</i>, e parla in più d'un luogo
di questa famiglia. Il secondo de' consoli
è <i>Publio Alfeno</i> presso il Pagi. Altri hanno
scritto <i>Alfinio</i>; ma con diversità di
poca importanza. Continuò <i>Cajo Cesare</i>,
figliuolo adottivo di Augusto, e principe
della gioventù, la sua spedizion militare
in Soria. Seco era lo stesso <i>Vellejo Patercolo</i>,
autore de' pezzi di un'amena storia,
<span class="pagenum"><a name="Page_9" id="Page_9"></a>[9]</span>
che si son salvati dalle ingiurie del
tempo. Racconta egli, che inclinando Augusto
a far pace coi Parti, perciò seguì
un abboccamento di Cajo con <i>Fraate</i> re
di que' popoli, sopra un'isola dell'Eufrate,
fiume che allora divideva i due imperi.
Cajo dipoi sulla riva romana diede
un convito a Fraate, ed appresso ricevette
anch'egli sull'opposta il medesimo
trattamento. Allora fu che Fraate scoprì
a Cajo l'infedeltà e venalità di Marco
Lollio, a lui dato per aio da Augusto.
Però da lì a poco tempo <span class="fnote">[Plinius, lib. 9, cap. 35.]</span> venne meno
la vita d'esso Lollio per veleno, non si
sa se preso per elezione di lui, o pure
per comando altrui. In questi tempi <span class="fnote">[Noris, Cenotaph. Pisan. Diss. 2, cap. 14.]</span>
<i>Lucio Cesare</i> fratello d'esso Cajo, acciocchè
non marcisse nell'ozio della Corte,
fu mandato da Augusto in Ispagna.
Dovea servir questo viaggio per guadagnargli
l'amor delle legioni che soggiornavano
in quelle parti. Ma secondo le
umane vicende non tardarono ad abortire
in breve tante belle speranze di lui
e del padre. Giunto egli a Marsilia, s'infermò,
e in età di diciotto anni terminò
la carriera del suo vivere nell'agosto
dell'anno presente. Dione e Tacito non
tacquero il sospetto che corse allora di
aver Livia moglie d'Augusto procurata
con arti indegne la morte di questo giovane
principe. Chi fosse questa principessa,
convien ora vederlo.
</p>

<p>
Livia, figliuola di Livio Druso, era in
prime nozze stata moglie di Tiberio Claudio
Nerone, uno de' più cospicui nobili
di Roma <span class="fnote">[Dio, Suetonius, Tacitus.]</span>. Seppe ella così ben tirar le
sue reti, che invaghitosi di lei Augusto,
già principe di Roma, ottenne da Nerone
che la ripudiasse, per prenderla egli in
moglie. Bisogna ben credere che fosse
grande in questo principe il caldo, perchè
gravida (fu preteso del primo marito)
la condusse al talamo suo. Avea già essa
partorito Tiberio, che vedremo a suo tempo
imperadore. Sgravossi dipoi d'un altro
<span class="pagenum"><a name="Page_10" id="Page_10"></a>[10]</span>
figliuolo, che portò il nome di <i>Nerone
Claudio Druso</i>, e fu consegnato al padre,
perchè, secondo le leggi, tenuto per figliuolo
di lui. Questi poi creato console
nell'anno <span class="scp">IX</span>, prima dell'Era cristiana, finì
quello stesso anno di vivere. Che superba,
che scaltra donna fosse Livia, non si
può abbastanza dire. Ancorchè Augusto
fosse principe di mente svegliata e di raro
intendimento, pure possedeva ella il gran
secreto di saperlo governare, di condurlo
alle voglie sue. L'unico figliuolo a lei
restato, cioè <i>Tiberio</i>, era il principale oggetto
dell'amor suo, e tutte le sue mire
tendevano ad esaltarlo. Essendo morto
dodici anni prima dell'Era nostra Agrippa
gran confidente di Augusto, e marito
di Giulia figliuola del medesimo imperadore,
e di Scribonia sua prima moglie,
procurò Livia che questa passasse a seconde
nozze con Tiberio suo figliuolo <span class="fnote">[Sueton., in Tiber., cap. 7.]</span>,
tuttochè a lui dispiacesse assaissimo un
tal matrimonio, parte perchè gli convenne
ripudiar Agrippina amata sua consorte,
e parte ancora perchè non gli era
ignota la trabocchevole inclinazione e vita
sregolata d'essa Giulia. Suoi figliastri
in questa maniera divennero <i>Cajo</i> e <i>Lucio</i>,
che già dicemmo nominati <i>Cesari</i>,
figliuoli della medesima Giulia e d'Agrippa;
ma da lui e da Livia sua madre internamente
odiati, perchè adottati per
figliuoli da Augusto, e destinati, per quanto
si poteva congetturare, ad essere suoi
successori nell'imperio. Nacquero in fatti
delle gare fra questi due giovanetti fratelli
e Tiberio lor padrigno. Sentivano
già essi la superiorità della lor fortuna,
ed aveano cominciato ad insolentire, e
nello stesso tempo miravano di mal occhio
il possesso che tenea nel cuore di
Augusto la madre di Tiberio, Livia. Per
ischivar tutti i pericoli, avea preso Tiberio
il partito di ritirarsi: al che s'aggiunse
ancora il non poter più egli sopportare
i vizii della moglie sua Giulia, castigati
in fine colla relegazione da Augusto suo
padre. Senza che il potessero ritener le
<span class="pagenum"><a name="Page_11" id="Page_11"></a>[11]</span>
preghiere della madre e del medesimo
Augusto, ritirossi Tiberio nell'isola di
Rodi, e qui per sette anni in vita privata
si fermò. Sazio finalmente di questo
volontario esilio, che avea dato occasione
di molte dicerie agli sfaccendati politici,
fece istanza di ritornarsene a Roma
in quest'anno per mezzo della madre.
Volle Augusto prima intendere, se a Cajo
Cesare fosse rincresciuto il di lui ritorno,
perchè i dissapori seguiti fra loro
non erano cose ignote. Per buona ventura
essendosi allora scoperto, che Lollio,
poco fa mentovato, quegli era che
seminava zizzanie fra Tiberio ed i figliastri,
Caio si mostrò contento che il padrigno
rivedesse Roma. Venuto Tiberio,
attese da lì innanzi coll'aiuto della madre
a promuovere i proprii interessi. E
questi presero tosto buona piega per la
sopr'accennata morte di <i>Lucio Cesare</i>,
non restando più fra i vivi se non il solo
<i>Cajo Cesare</i>, cioè quel solo che impediva
a Tiberio il poter succedere nello imperio
ad Augusto suo padrigno. Cominciò <span class="fnote">[Vellejus, Historiar. lib. 2.]</span>
in quest'anno, se pur non fu nel seguente,
anche in Germania una guerra, di cui
parleremo all'anno <span class="scp">V</span> dell'Era cristiana.
</p>

<hr />

<h2 class="hidden"><a name="III" id="III"></a>III</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">III</span>. Indizione <span class="scp">VI</span>.</td>
  </tr>
  <tr>
    <td><span class="sc">Augusto</span> imperadore 47.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">L. Elio Lamia</span> e <span class="sc">M. Servilio</span>.
</p>

<p>
Perchè son perite le storie antiche in
questi tempi, mancano a noi le memorie
di quanto allora avvenne in Roma e in
Italia. Forse anche la mirabil quiete che
per opera d'Augusto si godea in queste
parti, niun avvenimento produsse assai
riguardevole per comparir nella Storia
romana. Rimasto senza aio in Soria Cajo
Cesare per la morte di Lollio <span class="fnote">[Tacitus, lib. 3 Annal.]</span>, Augusto
non volendo lasciare la di lui giovanile
età senza direzione e briglia, mandò
per governatore di lui Publio Sulpicio
<span class="pagenum"><a name="Page_12" id="Page_12"></a>[12]</span>
Quirinio. Questi è quel medesimo che
nel Vangelo di s. Luca è appellato <i>Cirino</i>,
e che negli anni addietro avea fatta la
descrizione degli abitanti della Giudea:
nel qual tempo venne alla luce del mondo
il nostro Signor Gesù Cristo, senza
sapersene finora con certezza l'anno preciso.
Ora Cajo Cesare, che nell'anno
prossimo passato <span class="fnote">[Vellejus, lib. 2. Florus, lib. 4, c. 4. Tacitus,
lib. 22. Ann.]</span> avea conchiusa la
pace coi Parti, ed era penetrato sino
nell'Arabia, si diede in quest'anno a regolare
gli affari dell'Armenia. Di là si
erano ritirate le milizie ausiliarie de' Parti,
in vigor della pace suddetta; ma non
per questo volentieri ritornarono all'ubbedienza
de' Romani quei popoli: e però
sul principio fecero qualche resistenza;
ma entrato con tutte le forze nel loro
territorio Cajo Cesare, gli astrinse a deporre
le armi. E poichè non si arrischiavano
i Romani di ridurre in provincia
un paese tanto lontano, ed avvezzo al
governo de' proprii re, fu scelto da Cajo
per quella corona Ariobarzane, medo
di nazione, e ben veduto dai medesimi
Armeni, il quale dovette promettere una
buona alleanza col popolo romano. A
così felice successo, per cui Cajo acquistato
s'era non poco di gloria, ne tenne
dietro un funesto. Mal soddisfatto un certo
Addo de' Romani e del re novello, mosse
a ribellione Artagera, una delle primarie
città dell'Armenia <span class="fnote">[Dio, in Hist. Strabo, lib. 2. Vellejus, ut
supra. Ruffus, Festus, in Breviar.]</span>. Corso con tutta
la sua armata Cajo ad assediar quella
città, troppo credendo al ribello Addo,
si lasciò condurre ad abboccarsi con lui.
Nel mentre ch'egli leggeva un memoriale,
datogli dallo stesso Addo, proditoriamente
fu ferito da lui, o da chi era con
lui, e con pericolosa ferita. Per tale iniquità
irritate al maggior segno le legioni
romane, più vigorosamente che mai
strinsero la città, l'espugnarono, la ridussero
in un mucchio di pietre. Il traditore
Addo ebbe anch'egli la meritata
pena.
</p>

<p>
<span class="pagenum"><a name="Page_13" id="Page_13"></a>[13]</span>
</p>

<hr />

<h2 class="hidden"><a name="IV" id="IV"></a>IV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">IV</span>. Indizione <span class="scp">VII</span>.</td>
  </tr>
  <tr>
    <td><span class="sc">Cesare Augusto</span> imper. 48.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Sesto Elio Cato</span> e <span class="sc">Gajo Sentio
Saturnino</span>.
</p>

<p>
Celebre nella storia di Roma per varie
sue dignità ed azioni fu questo Saturnino,
creato console nell'anno presente. Fra
gli altri suoi impieghi <span class="fnote">[Usserius, Annal. Noris, Cenotaph. Pisan.]</span> avea avuto quello
di legato, o sia di vice-governatore, o
presidente della Soria, circa l'anno 36
d'Augusto, e undicesimo prima dell'Era
volgare. Tertulliano <span class="fnote">[Tertullian., lib. 4, cap. 19, contra Marcionem.]</span> scrivendo contra
Marcione asserì, che <i>Census constat actos
sub Augusto tunc in Judaea per Sentium
Saturninum</i>. La nascita di Cristo
Signor nostro, secondo questo conto,
verrebbe a cadere nell'anno suddetto 36
d'Augusto, o pure nel seguente. Ma opponendosi
all'asserzione di Tertulliano
la canonica di s. Luca, da cui abbiamo
che il censo fu fatto da <i>Cirino</i> o sia <i>Quirinio</i>,
presidente della Siria o sia della
Soria: e sapendosi che a Saturnino nell'anno
38 di Augusto succedette nel governo
della Siria Quintilio Varo: altra
via non s'è saputa fin qui trovare, che
la plausibile e molto ben fondata, di dire
che <i>Quirinio</i>, siccome era succeduto altre
volte, fosse stato inviato colà con istraordinaria
podestà a far la descrizione dell'anime,
nel tempo stesso che Saturnino,
o pur Varo con ordinaria podestà governava
quella provincia. O sì maligna o sì
mal curata fu la ferita, da <i>Cajo Cesare</i>
riportata sotto Artagera, ch'egli non più
si riebbe, e andò peggiorando la sua sanità.
Perchè egli <span class="fnote">[Vellejus, lib. 2. Zonaras, Hist. Svetonius
in Aug., c. 68.]</span> non poteva accudire
agli affari, gli uffiziali e cortigiani suoi,
prevalendosi del tempo propizio, sotto
nome di lui vendevano la giustizia, e faceano
continue estorsioni ai popoli di
<span class="pagenum"><a name="Page_14" id="Page_14"></a>[14]</span>
quelle contrade. Ed acciocchè non finisse
sì presto una sì utile mercatura, indussero
l'infelice principe, allorchè Augusto
il richiamava in Italia, a rispondere di
non voler venire, perchè l'intenzion sua
era di passare quel che gli restava di
vita, in un ozio privato. Replicò Augusto,
che il desiderava e voleva in Italia,
dove potrebbe egualmente, ma colla vicinanza
ed assistenza de' suoi, se pur così
gli piacea, menar vita privata. Convenne
ubbidire. Ma mentre egli, benchè suo mal
grado, se ne ritornava, giunto a Limira
città della Licia, quivi nel dì 24 febbraio
dell'anno presente cessò di vivere. Sicchè
Augusto, a cui la morte avea rapito
Marcello, figliuolo di Ottavia sua sorella,
nipote amatissimo, venne ancora nello
spazio di diciotto mesi a perdere questi
due altri giovanetti <i>Lucio</i> e <i>Cajo</i>, nati
nipoti suoi, e poscia adottati per figliuoli;
motivo a lui d'inesplicabil dolore.
Tuttavia sofferì egli con più di fortezza
e pazienza queste perdite, che il disonore
cagionatogli dall'impudicizia di Giulia sua
figliuola madre dei suddetti due principi,
e da lì a pochi anni dall'altra di Giulia
sorella de' medesimi. Tante disgrazie faceano
ch'egli si augurasse di non essere
mai stato padre.
</p>

<p>
Per lo contrario ne fu ben lieto in suo
cuore <i>Tiberio</i>, figliastro di lui, al vedere
tolti di mezzo questi due possenti ostacoli
al corso della sua fortuna. Livia Augusta
sua madre <span class="fnote">[Tacitus, lib. 1 Annal.]</span>, per l'estrema sua
ambizione da molti sospettata di aver
avuta parte nella morte di que' due principi,
non tardò molto ad assalire ed espugnare
il cuore del marito Augusto in
pro del figliuolo, proponendoglielo qual
solo ormai capace e meritevole di succedere
a lui nella dignità imperiale. Gli
effetti della di lei eloquenza comparvero
da lì a pochi mesi. Avea Augusto negli
anni addietro conferita ad esso Tiberio
la podestà tribunizia per cinque anni che
già erano passati. Tornò nel presente ad
associarlo seco nel godimento della medesima
<span class="pagenum"><a name="Page_15" id="Page_15"></a>[15]</span>
podestà, nel dì 27 luglio; laonde
nelle sue medaglie <span class="fnote">[Mediobarb., in Numismat.]</span> si cominciò a notare
la TRIB. POT. VI. Quel che più importa,
l'adottò ancora per suo figliuolo,
aprendogli la strada alla succession dei
suoi beni, e insieme dell'imperio. Però
chi prima era <i>Tiberio Claudio Nerone</i>,
cominciò ad intitolarsi e ad essere intitolato
<i>Tiberio Cesare figliuolo d'Augusto</i>.
Vellejo Patercolo, storico <span class="fnote">[Vellejus, lib. 2. Dio, Histor., lib. 55.]</span> suo grande
amico, si stende qui in immensi elogi di
Tiberio, il qual forse allora sotto molte
sue virtù sapea nascondere i moltissimi
suoi vizii. Nello stesso giorno fu obbligato
Tiberio ad adottare per suo figliuolo
<i>Marco Agrippa</i>, nato da Giulia figlia
d'Augusto dopo la morte di M. Vipsanio
Agrippa di lei primo consorte. Ma questi
tra per essersi scoperto giovanetto stolidamente
feroce, e per le spinte che gli
diede Livia Augusta, unicamente intenta
ad esaltare i proprii figli, fu dipoi relegato
nell'isola della Pianosa, dove, appena
morto Augusto, per ordine di Tiberio
tolta gli fu la vita. Inoltre nel medesimo
giorno 27 di luglio (così volendo
Augusto), Tiberio adottò in figliuolo il
suo nipote <i>Germanico</i>, nato da <i>Claudio
Druso</i>, suo fratello, cioè da chi al pari
di lui avea avuto per madre Livia Augusta.
Nè pur questa adozione internamente
venne approvata da Tiberio; perchè
egli avea un proprio figliuolo per nome
<i>Nerone Druso</i>, a lui partorito da Agrippina
sua prima moglie, verso il quale più
si sentiva portato. Non erano mai mancati
ad Augusto dei nobili suoi secreti
nemici, sì perchè la memoria dell'antica
libertà troppo spesso risvegliava lo sdegno
contro chi ora facea da signore in
Roma, e sì perchè sui principii del suo
governo e potere, Augusto, con levare
dal mondo non i soli avversari, ma chiunque
ancora veniva creduto atto ad interrompere
la carriera de' suoi ambiziosi
disegni, s'era tirato addosso l'odio dei
lor figliuoli e parenti. Traspirò nel presente
<span class="pagenum"><a name="Page_16" id="Page_16"></a>[16]</span>
anno una congiura ordita contra
di lui da molti nobili. Capo di essa era
<i>Gneo Cornelio Cinna Magno</i>, che per essere
nato da una figliuola di Pompeo il
Grande, portava nelle vene l'avversione
ad Augusto; sì perchè Augusto era successore
di chi tanta guerra avea fatto
all'avolo suo materno; e sì ancora per
essere stato persecutore anch'esso della
medesima famiglia. In grande ansietà per
questo si trovava Augusto, giacchè il timore
o sentore delle congiure quello era
spesso che non gli lasciava godere in pace
il suo felicissimo stato. Conferito con sua
moglie l'affanno, gli diede ella un saggio
consiglio, cioè di ricorrere non già alla
severità che potea solo accrescere i nemici,
ma sì bene ad una magnanima clemenza;
predicendogli che in tal maniera
vincerebbe il cuore di Cinna, uomo generoso,
ed insieme quello di tutta la nobiltà.
Così fece Augusto. Dopo aver convinti
i rei del meditato misfatto, perdonò
a tutti; nè di ciò contento, disegnò console
per l'anno prossimo avvenire lo
stesso Cinna, benchè primario nell'attentato
contra la di lui vita. Un atto di
sì bella generosità gli guadagnò non solamente
l'affetto di Cinna e degli altri,
ma anche una tal gloria e stima presso
d'ognuno, che nel resto di sua vita niuno
pensò mai più a macchinare contra di
lui. Ed ecco i frutti nobili della clemenza;
ma ben diversi noi andremo trovando
quei della crudeltà e fierezza.
</p>

<hr />

<h2 class="hidden"><a name="V" id="V"></a>V</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">V</span>. Indizione <span class="scp">VIII</span>.</td>
  </tr>
  <tr>
    <td><span class="sc">Cesare Augusto</span> imper. 49.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Gneo Cornelio Cinna Magno</span>,
<span class="sc">Lucio Valerio Messalla Voluso</span>.
</p>

<p>
Di <i>Cinna</i>, console nell'anno presente,
abbiam favellato nel precedente. L'altro
<i>Voluso</i> taluno ha creduto che fosse piuttosto
cognominato <i>Voleso</i>, perchè una
iscrizione rapportata dal Fabretti <span class="fnote">[Fabrettus, Inscription., pag. 703.]</span> fu
<span class="pagenum"><a name="Page_17" id="Page_17"></a>[17]</span>
posta L. VALERIO VOLESO, CN. CINNA
MAGNO COSS. Il Grutero, riferendo la
stessa iscrizione, lesse VOLSEO, ma con
errore. Certamente un marmo, veduto
co' suoi occhi dal Fabretti, bastar dovrebbe
a stabilire il cognome di <i>Voleso</i>.
Ma mi ritiene una medaglia pubblicata
da Fulvio Orsino e dal Patino <span class="fnote">[Patinus, Famil. Roman.]</span>, dove
è la figura d'Augusto, e nel rovescio
VOLVSUS VALER. MESSAL. III. VIR.
A. A. A. F. F. Questi par certamente lo
stesso che fu poi console o almeno della
stessa casa. Abbiamo da Vellejo <span class="fnote">[Vellejus, lib. 2.]</span>, che
nell'anno secondo oppure terzo dell'Era
nostra, s'era suscitata in Germania una
gran guerra, la qual durava tuttavia. Dappoichè
nell'anno precedente Augusto ebbe
adottato Tiberio, e volendo accreditarlo
maggiormente nel mestiere delle armi e
nel comando delle armate, nel quale si
era egli anche molti anni prima esercitato
con mollo onore, poco stette a spedirlo
in Germania. Andò Tiberio, e con
esso lui era Vellejo Patercolo generale
della cavalleria. Soggiogò i Caninefati, gli
Attuari e i Brutteri, e fece ritornare all'ubbidienza
i Cherusci. Terminata poi
con reputazione la campagna, nel dicembre
se ne ritornò a Roma per visitare i
genitori. Quindi nella primavera di quest'anno
di nuovo si portò in Germania.
Le prodezze ivi fate da Tiberio si veggono
descritte ed esaltate da esso Vellejo
istorico. Per attestato di lui sottomise
gran parte di quei feroci popoli, de' quali
nè pur dianzi si sapeva il nome. Fra gli
altri domò i <i>Longobardi</i>, gente la più fiera
e valorosa dell'altre: il che è ben da
avvertire: perchè dopo alcuni secoli vedremo
questa medesima nazione dominante
in Italia. Le conquiste di Tiberio
arrivarono sino al fiume Elba; cosa non
mai tentata in addietro nè allora sperata
da alcuno. Venuta poi la stagion de' quartieri,
volò Tiberio a Roma a ricevere i
complimenti de' genitori e il plauso del
<span class="pagenum"><a name="Page_18" id="Page_18"></a>[18]</span>
popolo, per così vantaggiosa e gloriosa
campagna.
</p>

<p>
Circa questi tempi, o pur nell'anno
precedente, vennero a Roma gli ambasciadori
de' Parti, padroni allora della
Persia, per chiedere un re ad Augusto <span class="fnote">[Sveton., in Tiber., cap. 16. Joseph., Antiq.
Judaic., lib. 18.]</span>.
Volle egli che andassero anche in Germania
ad esporre la stessa dimanda a Tiberio
Cesare, per avvezzar la gente al rispetto
e alla stima di questo suo figliuolo.
Era stato ucciso <i>Fraate re dei Parti</i> da
uno scellerato suo figlio, per iniqua voglia
di regnare, benchè egli poi non solo non
conseguì il regno, ma vi perdè la vita. Gli
altri figliuoli di Fraate stavano in Roma
da qualche tempo, mandati colà per ostaggi
della sua fede dal padre. Aveano chiesto
i Parti per loro re ad Augusto <i>Orode</i>, uno
de' figliuoli di Fraate; ma ottenutolo, fra
poco l'uccisero. Richiesero poscia un altro
d'essi figliuoli, cioè <i>Venone</i>; e questi
andò a prendere il possesso di quella corona,
per restare anche egli dopo alcuni
anni vittima del furore di quella barbara
nazione. Ma non è certo, se all'anno
presente appartenga l'andata di esso <i>Venone</i>
colà. Abbiamo varii regolamenti fatti
da Augusto in questo anno <span class="fnote">[Dio, Histor. lib. 15.]</span>. Difficilmente
s'inducevano allora i nobili a
lasciar entrare nel collegio delle vergini
Vestali le lor figliuole, perchè presso i
Gentili non era in pregio, anzi era in dispregio
il celibato; nè mancavano disordini
succeduti fra le stesse Vestali. Necessario
fu un decreto, per cui fosse lecito alle
fanciulle discendenti da liberti di entrarvi.
Molte di queste si presentarono e furono
elette a sorte; ma niuna d'esse vi
entrò. Lamentavasi anche la milizia romana
della tenuità della paga. Augusto,
per animare i soldati a sostenere il peso
della guerra, e molto più per conciliarsi
l'affetto loro, siccome preventivamente
accennai, volle che si accrescesse
lo stipendio tanto alle legioni mantenute
in varii siti dell'imperio, quanto ai pretoriani
<span class="pagenum"><a name="Page_19" id="Page_19"></a>[19]</span>
destinati a far la guardia dell'imperadore
e del palazzo pubblico. Colla
sua propria borsa supplì egli per ora, e
nell'anno prossimo vi provvide con un
altro ripiego. Dione ci dà il registro di
tutta la fanteria e cavalleria che allora
continuamente era mantenuta in piedi
dalla repubblica romana; e questa andò
poi crescendo e calando, secondo la diversità
de' bisogni, o pur della pubblica
felicità. Il pagamento allora de' soldati
era ben superiore a quel d'oggidì.
</p>

<hr />

<h2 class="hidden"><a name="VI" id="VI"></a>VI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">VI</span>. Indizione <span class="scp">IX</span>.</td>
  </tr>
  <tr>
    <td><span class="sc">Cesare Augusto</span> imper. 50.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Emilio Lepido</span> e <span class="sc">Lucio Arruntio</span>.
</p>

<p>
Il Panvinio ed altri hanno scritto, che
a questi consoli ne furono sostituiti nel dì
primo di luglio due altri cioè <i>Cajo Ateio
Capitone</i> e <i>Cajo Vibio Capitone</i>. Ma non
è certo il fatto. Essendo mancante la
iscrizione rapportata da esso Panvinio,
può restar sospetto che tai consoli appartengano
ad un altro anno. Vedemmo
accresciute da Augusto le paghe ai soldati <span class="fnote">[Dio, lib. 55.]</span>.
Per soddisfare a tali spese, per
le quali non era bastante il privato erario
d'Augusto, e nè pure il pubblico, si
pensò a mettere un nuovo aggravio. Fu
dato ordine a tutti i senatori di esporre
il loro parere in iscritto. In ultimo col
fingerne uno già meditato da Giulio Cesare,
si decretò che da lì innanzi si pagasse
la vigesima parte delle eredità e dei
legali, eccettuate quelle che pervenivano
a' figliuoli ed altri stretti parenti, e quelle
de' poveri. Sebbene può dubitarsi, se
tale eccezione venisse dipoi mantenuta
da lutti i susseguenti imperadori: certo
è, che questo pesante aggravio rincrebbe
assaissimo al popolo romano, e, secondo
l'uso delle cose umane, se fu facile
l'introdurlo, riuscì poi difficilissimo
il levarlo. E però nelle antiche iscrizioni
s'incontra talvolta l'uffizio di chi era
<span class="pagenum"><a name="Page_20" id="Page_20"></a>[20]</span>
impiegato in raccogliere questo tributo.
Ai lamenti del popolo se ne aggiunsero
dei più gravi nell'anno presente per cagione
d'una fiera carestia che afflisse la
città di Roma <span class="fnote">[Sveton., in August., cap. 42.]</span>. Oltre ad altre provvisioni
e spese fatte da Augusto in aiuto
de' cittadini poveri, fu preso lo spediente
di cacciar fuori di città i gladiatori e gli
schiavi condotti per esser venduti, e la
maggior parte de' forestieri: la qual somma
di persone ascese a più di ottantamila.
Finita poi quella angustia, cadde
in pensiero ad Augusto di abolir
l'uso introdotto del frumento, che dai
granai del pubblico si donava alla plebe,
e di cui talvolta erano partecipi dugento
e più mila persone, parendo a lui, che
per cagione di questa liberalità si trascurasse
l'agricoltura. Non mutò poi questo
uso, perchè pericoloso sarebbe stato anche
il solo tentarlo; ma attese ben da lì
innanzi a far più coltivar le campagne, e
volea nota di tutti gli aratori, non meno
che di tutti i negozianti e del popolo. Più
frequenti divennero in questi tempi gli
incendii in Roma, originati forse da chi
cercava coi rubamenti di sovvenire alla
fame. Stabilì pertanto il provvido Augusto
sette corpi di guardia, chiamati i Vigili,
che la notte battessero la pattuglia:
impiego, che egli pensava di abolire in
breve; ma ritrovato utile, anzi necessario,
fu dipoi continuato anche sotto gli
altri imperadori.
</p>

<p>
Diversi guai parimente si provarono
nelle provincie del romano imperio in
quest'anno per le sedizioni e ribellioni
dei popoli <span class="fnote">[Dio, Histor., lib. 55.]</span>. In Sardegna, nell'Isauria
e nella Getulia dell'Africa, ebbero delle
faccende i soldati romani, per tenere in
freno quelle barbare genti. Seguitò la
guerra in Germania. Tiberio Cesare era
ivi generale dell'armata romana. Ma per
attestato di Dione niuna rilevante impresa
vi fece, quantunque sì Augusto ch'egli
prendessero, il primo, il titolo d'imperadore
per la quindicesima volta, ed il secondo
<span class="pagenum"><a name="Page_21" id="Page_21"></a>[21]</span>
per la quarta volta: il che solo
succedea, dappoichè s'era riportata qualche
vittoria. Potrebbe essere che i prosperosi
successi delle armi romane in Germania
nell'anno precedente guadagnassero
loro questo accrescimento di lustro
nel presente. Secondo Vellejo <span class="fnote">[Vellejus, lib. 2.]</span>, s'era
messo Tiberio in procinto di procedere
contro de' Marcomanni, gente per numero
e per bravura fin qui formidabile, e
non mai vinta. Meroboduo, re loro, alla
potenza sapea unire la disciplina militare,
e mandando ambasciatori ai Romani,
talora parlava da supplicante, talora da
eguale. Stendevasi il suo dominio non
solamente per la Boemia, ma molto più
in là fino ai confini della Pannonia e del
Norico, provincie romane, di modo che
poco più di dugento miglia era egli lungi
dall'Italia. Ma sul più bello de' suoi preparamenti
contra di Meroboduo, Tiberio
intese che la Pannonia (oggidì Ungheria)
e la Dalmazia, per cagion dei tribuni ribellate,
tal copia d'armati avevano messo
in piedi, che il terrore ne giunse a
Roma stessa; giacchè que' popoli, essendo
in concordia coi Triestini, minacciavano
di voler in breve calare in Italia.
Allora fu che Tiberio trattò e conchiuse,
come potè il meglio, la pace coi Germani,
per accudire a questo incendio, più
importante di gran lunga dell'altro a cagione
della maggior vicinanza al cuore
dell'imperio. Velleio fa conto, che fossero
in armi dugentomila fanti, e novemila
cavalli di que' ribelli. Aveano trucidato
o carcerati i soldati, i cittadini e i mercatanti
romani, e già messa a ferro e
fuoco la Macedonia. Gran commozione
per questo fu in Roma. I paurosi si figuravano
che in dieci giornate veder si
potesse intorno a Roma il campo di quei
sollevati. Perciò a furia si arrolarono
nuovi soldati, e Vellejo Patercolo fu incaricato
di condurre a Tiberio questi
rinforzi. Una sì grossa armata di fanteria
e cavalleria si unì, che Tiberio fu costretto
a licenziarne una parte. Marciò
<span class="pagenum"><a name="Page_22" id="Page_22"></a>[22]</span>
egli contro i ribelli della Pannonia; presi
i passi, li ristrinse ed affamò. In somma
li ridusse a tale, che molti di essi, presso
il fiume Batino, vennero a deporre l'armi,
e a sottomettersi. Dicono che il lor
generale Batone o fu preso, o venne anch'egli
spontaneamente all'ubbidienza;
e pure nell'anno seguente egli si trova
coll'altro Batone dalmatino in armi contro
i Romani. Voltossi dipoi Tiberio contro
i ribelli dalmatini, alla testa dei quali
era l'altro Batone. Valerio Messalino,
governatore di quella provincia, più di
una volta si azzuffò con loro, ora vincitore
ed ora vinto. Tutto il guadagno dei
Romani si ridusse a frastornar i disegni
fatti dai nemici per passare in Italia, ma
senza poter impedire ch'essi non dessero
il guasto ad un gran tratto di paese
finchè arrivò il verno, che mise fine alle
azioni militari.
</p>

<p>
Dacchè mancò di vita nell'anno 41
d'Augusto <i>Erode il grande</i>, re della Giudea <span class="fnote">[Joseph., Antiq. Judaic., lib. 17.]</span>,
<i>Archelao</i> suo figliuolo s'affrettò
pel suo viaggio a Roma, affin di succedere
nel regno del padre in competenza di
<i>Antipa</i> e degli altri suoi fratelli e parenti.
Ottenne egli da Augusto, non già il
titolo di re, ma il solo di etnarca col dominio
della metà degli Stati del padre,
consistente nella Giudea, Idumea e Samaria.
Per conseguente egli cominciò a
dominare in Gerusalemme. Gli avea promesso
Augusto il titolo di re, qualora
colle sue virtuose azioni se ne facesse
conoscere degno. Contrario all'espettazione,
anzi tirannico fu il di lui governo,
di maniera che nell'anno presente i primati
della Giudea e di Samaria spedirono
gravissime accuse contra di lui ad
Augusto <span class="fnote">[Dio, lib. 55. Strabo, lib. 16.]</span>. Citato a Roma Archelao, e
convinto de' suoi reati, n'ebbe per gastigo
la relegazione in Vienna del Delfinato, e
la perdita de' suoi patrimoni e tesori, che
furono presi dal fisco. Ed allora fu che la
Giudea, l'Idumea e la Samaria furono ridotte
alla forma delle provincie del romano
<span class="pagenum"><a name="Page_23" id="Page_23"></a>[23]</span>
imperio, ed unite alla Siria o sia alla
Soria, e cominciarono ad essere governate
dagli ufiziali dell'imperadore: cosa
dianzi desiderata dagli stessi Giudei, perchè
troppo aggravati dai propri re, speravano
essi miglior trattamento dai ministri
imperiali. Così cessò lo scettro di
Giuda, siccome avea predetto Giacobbe <span class="fnote">[Genes., cap. 49, v. 10.]</span>,
nella venuta del divino Salvatore
del mondo. Il padre Pagi mette all'anno
seguente la caduta di Archelao. Dione ne
parla sotto il presente.
</p>

<hr />

<h2 class="hidden"><a name="VII" id="VII"></a>VII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">VII</span>. Indizione <span class="scp">X</span>.</td>
  </tr>
  <tr>
    <td><span class="sc">Cesare Augusto</span> imper. 51.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Aulio Licinio Nerva Siliano</span> e <span class="sc">Quinto
Cecilio Metello Cretico Silano.</span>
</p>

<p>
Che il secondo di questi consoli usasse
il cognome di <i>Silano</i>, l'hanno dedotto gli
eruditi dal trovarsi <i>Cretico Silano</i> proconsole
della Siria nell'anno di Cristo 16.
Se ciò sussista, nol so. Da un antico marmo
ancora ricavarono il Sigonio e il Panvinio
che nelle calende di luglio ai suddetti
consoli ne furono sostituiti due altri,
cioè <i>Publio Cornelio Lentulo Scipione
e Tito Quinzio Crispino Valeriano</i>. Procedeva
assai lentamente la guerra nella
Dalmazia e Pannonia, ed andavano a terminar
tutte le prodezze dell'una e dell'altra
parte in saccheggi ed incendii <span class="fnote">[Dio, lib. 55. Vellejus, lib. 3.]</span>.
Niuna cosa stava più a cuore di Tiberio
che il non esporre a rischio i suoi soldati,
parendogli troppo cara anche una vittoria,
quando si avesse a comperar colla
vita di molti de' suoi. Ma non piaceva ad
Augusto una sì melensa maniera di guerreggiare;
e dubitando egli che Tiberio
non si curasse di finir que' romori, per
poter più lungamente godere del comando
dell'armi: mandò colà con un copioso
rinforzo di genti <i>Germanico Cesare</i>, nipote
d'esso Tiberio, e figliuolo di lui per
adozione, giovane amatissimo dai soldati
<span class="pagenum"><a name="Page_24" id="Page_24"></a>[24]</span>
per la memoria del valoroso suo padre
Claudio Druso. Non vi spedì <i>Agrippa Cesare</i>,
figliuolo di Giulia sua figlia, perchè,
siccome accennai, trovatolo di sregolati
costumi, in quest'anno il relegò nell'isola
Pianosa vicina alla Corsica. Le imprese
fatte da Tiberio e Germanico in questa
campagna furono di poca conseguenza.
Vero è che i due Batoni, iti ad assalire
gli alloggiamenti romani, furono con loro
perdita respinti, e che Germanico recò
dei gravi danni ai Mazei e ad altri popoli
della Dalmazia; ma altro ci volea che
questa, per ridurre al dovere quelle feroci
nazioni. Anche Marco Lepido, tenente
generale di Tiberio, s'acquistò grande onore,
e meritò gli ornamenti trionfali, per
essere venuto ad unirsi con lui, aver tagliati
a pezzi molti dei nemici che se gli
opposero nel viaggio, ed aver dato il sacco
ad un gran tratto del loro paese.
</p>

<p>
Era stato inviato da Augusto per governatore
nella Siria nell'anno precedente
<i>Publio Sulpicio Quirinio</i>, personaggio
illustre, e stato console nell'anno dodicesimo
prima dell'Era volgare. Perchè
la Giudea ridotta in provincia romana,
per la caduta di Archelao di sopra accennata,
dipendeva allora dalla Siria, Quirinio
ebbe ordine di portarsi colà, per confiscare
i beni d'esso Archelao, e per fare
il censo, o sia la descrizion delle persone
abitanti nella Giudea, e l'estimo delle facoltà
d'ognuno <span class="fnote">[Joseph., Antiq., lib. 17.]</span>. V'andò egli nell'anno
presente, ed eseguì puntualmente il suo
impiego, ma non senza assaissimi lamenti
de' Giudei, a' quali parea una specie di
schiavitù una tal novità. Nè mancarono
sedizioni in quel popolo, e copiosi ammazzamenti
e saccheggi per questo. Il suddetto
Quirinio altri non fu che quel medesimo
che in san Luca <span class="fnote">[S. Lucas, in Evang., cap. 2.]</span> vien appellato
<i>Cirino</i>, ed ebbe l'incumbenza di fare
il censo nella Giudea allorchè venne alla
luce del mondo Cristo Signor nostro. Indubitata
cosa è che non può parlare il
santo Evangelista del censo fatto in quest'anno
<span class="pagenum"><a name="Page_25" id="Page_25"></a>[25]</span>
da Quirinio, essendo nato il Signore,
quando anche era vivente Erode
il grande; ed avendo noi già accennato
ch'esso Erode diede fine alla sua vita nell'anno
41 d'Augusto, cioè quattro anni
prima dell'Era cristiana, per conseguente
si dee ammettere un altro censo anteriormente
fatto nella Giudea dal medesimo
Quirinio. Ed ancorchè niun vestigio di
ciò si trovi presso gli antichi storici profani,
pure è bastante l'autorità dell'Evangelista
per istabilirne la verità. E tanto
più dicendo egli che: <i>Haec descriptio
prima facta est a praeside Cyrino</i>. Imperciocchè
quel <i>prima</i> acconciamente fa dedurre,
chiamarsi così quella descrizione,
per distinguerla dall'altra, fatta nell'anno
presente. In qual anno poi precisamente
seguisse la prima delle suddette descrizioni,
cioè se cinque, o sei, o sette, o più
anni prima dell'Era cristiana, non s'è
potuto chiarire finora.
</p>

<hr />

<h2 class="hidden"><a name="VIII" id="VIII"></a>VIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">VIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Cesare Augusto</span> imper. 52.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Furio Camillo</span> e <span class="sc">Sesto
Nonio Quintiliano.</span>
</p>

<p>
A questi consoli ordinari, nelle calende
di luglio furono surrogati <i>Lucio Apronio</i>
ed <i>Aulo Vibio Habito</i>. Trovavansi <span class="fnote">[Dio, lib. 55.]</span>
già i ribellati popoli della Pannonia e Dalmazia
in grandi strettezze, perchè penuriavano
cotanto di viveri, che si erano
ridotti a mangiar dell'erbe. Sopravvenne
ancora un'epidemia che, mietendo le
vite di molti, li ridusse ad un infelicissimo
stato, in guisa che già erano i più determinati
di chiedere la pace; ma perchè
s'opponevano a tal risoluzione coloro
che mostravano di credere inesorabili i
Romani, niuno osava di mandare ambasciatori
al campo nemico. Assediò in
questi tempi Germanico una forte città,
e la costrinse alla resa. Questo colpo fu
cagione che, senza più stare in bilancio,
<span class="pagenum"><a name="Page_26" id="Page_26"></a>[26]</span>
Batone, capo dei Dalmatini ribelli, munito
di salvocondotto, venne ad abboccarsi
con Tiberio per trattar di pace. Gli dimandò
Tiberio i motivi della già fatta e
tanto sostenuta ribellione. «Ne siete in
colpa voi altri Romani, animosamente
allora rispose Batone, perchè a custodir
le vostre gregge avete inviato non
dei pastori e dei cani, ma sì bene dei
lupi:» chè non erano già allora cose
pellegrine le violenze ed ingiustizie degli
uffiziali romani, per le quali anche altri
popoli cercarono di scuotere il giogo. Augusto
intanto trovandosi inquieto per questa
guerra, la quale, per attestato di Svetonio <span class="fnote">[Sueton., in Tiber., cap. 16.]</span>,
fu creduta la più grave e pericolosa
che, dopo quelle de' Cartaginesi,
avesse patito il popolo romano; e volendo
egli essere più alla portata di udirne
le nuove, e di provvedere ai bisogni, era
venuto nell'anno precedente, o pure nel
corrente, a Rimini. Approvò egli le proposizioni
della pace; e, in questa maniera,
parte colla forza, parte coll'uso della clemenza,
que' popoli tornarono all'ubbidienza
primiera. Niun altro rilevante avvenimento
ci porge sotto quest'anno la
Storia romana.
</p>

<hr />

<h2 class="hidden"><a name="IX" id="IX"></a>IX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">IX</span>. Indizione <span class="scp">XII</span>.</td>
  </tr>
  <tr>
    <td><span class="sc">Cesare Augusto</span> imper. 53.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cajo Pompeo Sabino</span> e <span class="sc">Quinto
Sulpicio Camerino</span>.
</p>

<p>
Furono sostituiti ai suddetti consoli nelle
calende di luglio <i>Marco Papio Mutilo</i> e
<i>Quinto Popeo Secondo</i>, chiamato da alcuni
<i>Secondino</i>; ma più sicuro è il primo cognome.
Dopo aver pacificata la Pannonia e
la Dalmazia, glorioso se ne tornò a Roma
Tiberio Cesare <span class="fnote">[Idem, ibid., cap. 17. Dio, lib. 56.]</span>. Augusto gli venne
incontro fuori della città; il fece entrare
in Roma con corona d'alloro in capo; e
in un palco, dove amendue si misero a
sedere in mezzo ai consoli, coi senatori
<span class="pagenum"><a name="Page_27" id="Page_27"></a>[27]</span>
in piedi, mostrò al popolo questo suo vittorioso
figliuolo. Furono in onor suo celebrati
alcuni spettacoli. In questi tempi
Augusto, raunati i cavalieri romani e trovato
che in minor numero erano gli ammogliati
che gli altri, pubblicamente lodò i primi,
biasimò i secondi. Dione rapporta la di
lui allocuzione, in cui egli mostrò appartenere
non meno al privato che al pubblico
bene che tutti avessero moglie, e si studiassero
di mettere figliuoli al mondo, per
mantenere le nobili famiglie romane, e
sostenere il decoro della repubblica, massimamente
ne' bisogni delle guerre, con
inveire gagliardamente contra di tanti, i
quali non già per amore del celibato, ma
per avere più libertà allo sfogo della lor
libidine, fuggivano il prender moglie. Pertanto
in vigore della legge Papia Poppea
concedette varii privilegi a chi avesse o
prendesse moglie, e pene a chi dentro un
convenevol termine non si ammogliasse.
Ed affinchè niuno si prevalesse dell'esempio
delle Vestali, le quali pure nel loro
stato erano sì accreditate, disse, che quando
volessero imitarle, bisognava ancora
che si contentassero d'essere puniti al
pari di quelle vergini, qualora contravvenissero
alle leggi della continenza. Fu
poi sotto Tiberio mitigata questa legge.
</p>

<p>
Poca durata ebbe la pace della Dalmazia <span class="fnote">[Vellejus, lib. 2.]</span>.
Quel Batone, capo de' Pannonii,
che dianzi avea mossi alla ribellione
anche i Dalmatini, dopo aver preso ed
ucciso l'altro Batone, tornò a cozzar coi
Romani. Vollero questi prendere la città
di Retino, ma per uno stratagemma dei
sollevati ne riportarono una mala percossa.
S'impadronirono bensì i Romani
di alcuni luoghi; ma perchè apparenza
non v'era di poter così presto terminar
quella guerra, e Roma per quest'imbroglio
scarseggiava di viveri, Augusto tornò
di bel nuovo ad inviar colà Tiberio con
un possente esercito. Nulla più bramavano
i soldati, che di venire ad una giornata
campale. Tiberio, che non voleva espor
le genti all'azzardo, e temeva di
<span class="pagenum"><a name="Page_28" id="Page_28"></a>[28]</span>
qualche sollevazione, divise in tre corpi
l'armata, dandone l'uno a Silano (o sia
Siliano), l'altro a Lepido, e ritenendo il
terzo per sè e per Germanico suo nipote.
I due primi fecero valorosamente tornare
al suo dovere il paese loro assegnato.
Tiberio marciò contro Batone, ed essendosi
costui salvato in un castello inespugnabile
per la sua situazione, perchè fabbricato
sopra alto sasso, e circondato da
precipizii, non si scorgeva maniera di
poter espugnare quella fortezza. Anderio
era il suo nome. Furono sì arditi i Romani,
che cominciarono ad arrampicarsi
per que' dirupi, e al dispetto de' sassi rotolati
all'ingiù, giunsero a mettere in fuga
parte dei difensori ch'erano usciti fuori
a battaglia. Per questo successo atterriti
i restati nella rocca, dimandarono ed ottennero
capitolazione. Britannico anche
egli forzò Arduba ed altre castella alla
resa. Disperato perciò Batone il Pannonico,
altro scampo non ebbe, che ricorrere
alla misericordia di Tiberio. Gli fu
permesso di venire al campo, e concessogli
il perdono, si rinnovò ed assodò meglio
che prima la pace. Volò Germanico
a Roma, a portarne la lieta nuova. Tiberio
gli tenne dietro, ed incontrato da Augusto
ne' borghi di Roma, fece la sua entrata
nella città con molta magnificenza.
A Germanico furono accordate le insegne
trionfali nella Pannonia; a Tiberio il
trionfo e due archi trionfali nella Pannonia,
con altri privilegii ed onori; ma del
trionfo non potè egli godere, perchè poco
stette Roma a trovarsi in gran lutto per
una sempre memoranda sventura accaduta
all'armi romane in Germania, di
cui furono portate le funeste nuove cinque
soli giorni dopo l'arrivo di Tiberio.
</p>

<p>
Siccome accennai di sopra, al governo
della Siria, o vogliam dire della Soria,
era stato inviato Quintilio Varo; di là
poi venne in Germania per generale delle
legioni che quivi continuamente dimoravano,
per tener in dovere i popoli sudditi,
ed in freno i non sudditi <span class="fnote">[Tacitus, Annal., lib. 1.]</span>. Tacito
<span class="pagenum"><a name="Page_29" id="Page_29"></a>[29]</span>
scrive essere state otto le legioni che
si mantenevano dai Romani al Reno. Pare
che Vellejo <span class="fnote">[Vellejus, lib. 2. Dio, lib. 56.]</span> ne nomini solamente cinque.
Solevano in que' tempi essere composte
le legioni di seimila fanti l'una, ed
alcune d'esse avevano la giunta di qualche
poco di cavalleria. Il nerbo principale
delle armate romane era allora la
fanteria. Varo, che povero entrò già nella
Siria ricca, e nel partirsene ricco, lasciò
lei povera, si credette di poter fare il medesimo
giuoco in Germania. Cominciò a
trattar que' popoli, come se fossero una
specie di schiavi, con abolir le loro consuetudini,
esigerne a diritto e a rovescio
danari, e volere ridurli a quella total sommessione
e maniera di vivere, che si usava
fra i Romani. Diede motivo questo
suo governo a molti di tramare una congiura.
<i>Arminio</i>, figliuolo o pur fratello di
Segimero, giovane prode e de' principali
di quelle contrade, già ammesso alla cittadinanza
di Roma e all'ordine equestre,
quegli era che più degli altri animava i
suoi nazionali a ricuperar l'antica libertà.
Quanto più crescevano i loro odii, e
si preparavano a far vendetta, tanto più
fingevano sommessione ai comandanti,
amore e confidenza alla persona di Varo,
in guisa tale, che l'avviso dato da più di
uno che si macchinava una congiura contra
de' Romani, da lui fu creduto una
baia, nè precauzione alcuna si prese. Ora
essendosi per concerto fatto fra loro mossi
all'armi alcuni de' lontani Tedeschi, Quintilio
Varo, messa insieme un'armata di tre
legioni, d'altrettante ale di cavalleria, e
di sei coorti ausiliarie, che forse ascendevano
alla somma almeno di ventiduemila
combattenti, la più brava ed agguerrita
gente che avesse allora l'imperio romano,
si mise in viaggio con grossissimo
bagaglio, per opporsi ai tentativi de' nemici.
Arminio e Segimero suo padre, restati
indietro col pretesto di raunar le
lor genti in aiuto di Varo, allorchè i Romani
si trovarono sfilati e disordinati per
selve e strade disastrose, all'improvviso
<span class="pagenum"><a name="Page_30" id="Page_30"></a>[30]</span>
dalla parte superiore furono loro addosso,
e cominciarono a farne macello. Per
tre giorni durò il conflitto miserabile per
i Romani, che non trovando mai sito in
quelle montagne da potersi unire, schierare
e difendere, rimasero quasi tutti vittima
del furore germanico. <i>Varo</i>, e i principali
dell'esercito, dopo aver riportate
molte ferite, per non venire in mano dei
nemici, da sè stessi si diedero la morte.
Tutto il carriaggio, e le insegne romane
restarono in poter de' Germani. Per attestato
di Tacito, il luogo di questa tragedia
fu il bosco di Teutoburgo, oggidì creduto
Dietmelle nel contado di Lippa, vicino
a Paderbona ed al fiume Wessen,
nella Westfalia.
</p>

<p>
Portata questa lagrimevol nuova a
Roma, incredibile fu il cordoglio d'ognuno,
non minore il terrore per paura <span class="fnote">[Sueton., in August., cap. 23.]</span>
che i Germani meditassero imprese più
grandi, e pensassero a passare il Reno,
o a volgersi ancora coi Galli verso l'Italia.
Più degli altri se ne afflisse Augusto
per la morte di sì valorose truppe, per
la perdita delle aquile romane e per la
cattiva condotta di Varo, uomo male
adoperato negli affari di pace, e peggio
in quei della guerra. Perciò per più mesi
non si fece tosare il capo, nè tagliare la
barba; e andò sì innanzi il suo affanno,
che dava della testa per le porte, e gridava
da forsennato, che Varo gli restituisse
le sue legioni. A sì fatti colpi non
erano avvezzi i Romani, e dopo la sconfitta
di Publio Crasso in Asia non aveano
provata una calamità simile a questa. Si
rincorò poscia Augusto al sopraggiugnere
susseguenti avvisi d'essere la Gallia quieta,
e di non avere i Germani osato di
passare il Reno, per l'esatta guardia
delle altre legioni ch'erano salve in quelle
parti, e per la buona cura di Publio
Asprenate, generale di due legioni al Reno,
il quale seppe anche approfittarsi non
poco delle eredità de' soldati uccisi. Perchè
in Roma la gioventù atta all'armi
non si voleva arrolare, adoperò Augusto
<span class="pagenum"><a name="Page_31" id="Page_31"></a>[31]</span>
la forza, tanto che tra essi e i veterani,
che premiati tornarono all'armi e i libertini,
compose un bel corpo d'armata, per
inviarlo in Germania. L'anno fu questo,
in cui il poeta <i>Ovidio</i> in età di cinquanta
anni, per ordine d'Augusto andò a far
penitenza de' suoi falli, relegato in Tomi
città della Scizia, oggidì Tartaria, nel
Ponto. Perchè egli si tirasse addosso
questo gastigo, non ben si seppe, ed ora
almeno non si sa. Dall'aver detto Apollinare
Sidonio, ch'egli amoreggiava una
fanciulla cesarea, hanno alcuni creduto
qualche suo imbroglio con Giulia figliuola
d'Augusto: il che non è probabile,
perchè molti anni prima questa impudica
principessa era stata relegata dal padre,
e gastigati i suoi drudi. Potrebbe piuttosto
cadere il sospetto in Giulia figliuola
della suddetta Giulia, che non la cedette
alla madre nella cattiva fama. Altri ha
tenuto che il suo libro dell'Arte di amare,
siccome opera scandalosa, fosse cagion
delle sue sciagure. La sua relegazione
è certa; il perchè, difficil è l'accertarlo.
</p>

<hr />

<h2 class="hidden"><a name="X" id="X"></a>X</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">X</span>. Indizione <span class="scp">XIII</span>.</td>
  </tr>
  <tr>
    <td><span class="sc">Cesare Augusto</span> imper. 54.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Publio Cornelio Dolabella</span> e <span class="sc">Cajo
Giunio Silano</span>.
</p>

<p>
Si trova sostituito all'uno di questi
consoli nelle calende di luglio <i>Servio Cornelio
Lentulo Maluginense</i>. Credono i padri
Petavio e Pagio, che Tiberio Cesare,
in quest'anno, dedicasse il tempio della
Concordia in Roma, ricavando tal notizia
da Dione <span class="fnote">[Dio, lib. 56.]</span>. Ne parla veramente
questo istorico, ma dopo aver detto che
Tiberio fu inviato in Germania; e però
tal dedicazione appartiene piuttosto ad
un altro anno. È mancante, a mio credere,
in questi tempi, come in tanti altri,
la storia d'esso Dione. Vellejo anch'egli,
perchè prometteva una storia a parte dei
<span class="pagenum"><a name="Page_32" id="Page_32"></a>[32]</span>
fatti di Tiberio, con due pennellate qui
si sbriga: laonde poco si sa in questo e
nel seguente anno della Storia romana.
Quel che è certo, unito ch'ebbe Augusto
quanto potè levar di gente in Roma,
spedì con tali milizie, nella Gallia <i>Tiberio
Cesare</i>. Ciò avvenne, secondo Svetonio <span class="fnote">[Sueton., in Tib., c. 18.]</span>,
nell'anno presente. Seco probabilmente
andò anche il nipote <i>Germanico</i>,
perchè Dione sotto il seguente anno scrive
che unitamente fecero guerra alla
Germania. Le imprese di Tiberio in essa
guerra o non son giunte a noi, o piuttosto
non meritarono d'essere scritte, perchè
di poco momento. Vellejo unicamente
ci fa sapere <span class="fnote">[Vellejus, lib. 2.]</span> che Tiberio, ben disposte
le guarnigioni della Gallia, passò il Reno
coll'esercito romano. Non altro si aspettava
Augusto e Roma da lui, se non che
impedisse ad Arminio i progressi, sul
timore che costui pensasse a molestare
l'Italia. Ma Tiberio fece di più. Entrò
nella parte nemica della Germania, mettendo
a sacco e fuoco il paese, e in
fuga chiunque ebbe ardire di contrastargli
il passo: il che gran terrore diede ad
Arminio. Così quello storico, gran panegirista,
anzi adulator di Tiberio. Con
queste poche parole Vellejo manda ai
quartieri il romano esercito nell'anno
presente. Potrebbono nondimeno appartenere
all'anno seguente questi pochi
fatti, confrontati colla narrativa di Dione.
Secondo l'Usserio <span class="fnote">[Usserius, in Annalib.]</span>, a questo anno
si dee riferire la morte di Salome sorella
del fu re Erode. Essa era padrona del
principato di Jamnia, in cui esistevano
due bellissime ville, abbondanti di palme,
che producevano frutti squisiti. Di tutto
lasciò erede Livia moglie d'Augusto, donna
che mieteva da per tutto, e con facilità,
perchè essendo conosciuta di gran
possanza presso il marito, ognun si procacciava
la grazia di lei.
</p>

<p>
<span class="pagenum"><a name="Page_33" id="Page_33"></a>[33]</span>
</p>

<hr />

<h2 class="hidden"><a name="XI" id="XI"></a>XI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">XI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Cesare Augusto</span> imper. 55.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Manio Emilio Lepido</span> e <span class="sc">Tito
Statilio Tauro</span>.
</p>

<p>
Ad alcuni non par certo il prenome
di <i>Manio</i> nel primo di questi consoli.
<i>Numio</i> è da essi creduto piuttosto. <i>Marco</i>
fu appellato da altri. Un'iscrizione legittima
potrebbe decidere questa poco importante
quistione. Ad Emilio Lepido fu
sostituito nelle calende di luglio <i>Lucio
Cassio Longino</i>. Sotto questi consoli, narra
Dione, che <i>Tiberio</i> e <i>Germanico</i> con
autorità proconsolare fecero un'irruzione
nella Germania, misero a sacco un
tratto di quel paese; ma niuna battaglia
diedero, perchè niuno si opponeva; nè
sottomisero alcun di que' popoli, perchè,
ammaestrati dalle disgrazie di Varo, non
volevano esporsi a pericolosi cimenti.
Svetonio, benchè poco d'accordo con
Dione, anch'egli attesta <span class="fnote">[Sueton., in Tiber., cap 18.]</span> che Tiberio
(avvezzo per altro a far di sua testa le
risoluzioni) nulla intraprese in questa
spedizione senza il parere de' suoi primari
uffiziali. Aggiugne, aver egli osservata
una rigorosa disciplina nell'esercito;
e che sebben egli non amava di azzardar
la fortuna ne' combattimenti, pure non
avea difficoltà a combattere, se nella
precedente notte all'improvviso si fosse
smorzata da sè stessa la sua lucerna,
benchè vi fosse dell'olio; perchè dicea
d'aver egli e i suoi maggiori trovato
sempre questo un segno di buona fortuna;
tanto si lasciavano gli antichi pagani
travolgere il capo da tali inezie. Ma riportata
vittoria un dì, poco mancò che
un di que' barbari non l'uccidesse, siccom'egli
confessò di poi ne' tormenti di
aver meditato. Dovette ancora succedere
in quest'anno ciò che narra Vellejo Patercolo <span class="fnote">[Vellejus, lib. 3.]</span>,
cioè che essendo insorto un
fiero tumulto e dissensione della plebe
<span class="pagenum"><a name="Page_34" id="Page_34"></a>[34]</span>
in Vienna del Delfinato, città allora floridissima,
accorse colà Tiberio; e senza
adoperar le scuri, quietò quella pericolosa
commozione. Sappiamo inoltre da
Dione, che dopo l'incursione fatta nella
Germania, Tiberio e Germanico si ritirarono
al Reno, e quivi stettero sino
all'autunno: nel qual tempo fecero giuochi
pubblici in onore del natale d'Augusto,
e similmente un combattimento di
cavalleria. Poscia verso il fine dell'anno
se ne tornarono in Italia.
</p>

<p>
Intanto Augusto mise in Roma un
po' di freno alla astrologia giudiciaria,
ch'era e fu anche da lì innanzi in gran
voga in quella città, proibendo di predire
la morte d'alcuno, benchè egli per sè
niun pensiero si mettesse della vanità di
quest'arte, ed avesse lasciato correre in
pubblico l'oroscopo suo. Vietò ancora
per tutte le provincie, che nulla più del
consueto onore si facesse ai governatori
ed altri ministri pubblici, durante il loro
impiego, nè per due mesi dopo la loro
partenza, imperciocchè per ottener simili
dimostrazioni, si commettevano molte
iniquità. Ora qui insorge fra gli eruditi
una gran contesa, cioè in qual anno fosse
Tiberio dichiarato <i>Collega nell'Imperio</i>,
cioè ornato di quella stessa podestà
tribunizia e proconsolare, che godeva lo
stesso Augusto. In vigore dell'ultima
era conceduto il comando di tutte le
armate fuori di Roma colla stessa balìa
che godevano i consoli. Da questo principio
si pensano alcuni letterati di poter
dedurre l'anno quindicesimo di Tiberio,
enunziato da s. Luca. Non è facile la
decision della quistione, perchè gli stessi
antichi istorici son fra loro discordi, non
già nell'assegnare il giorno, credendosi
fatta tal dichiarazione dal senato nel
dì 28 di agosto, ma bensì quanto all'anno.
Svetonio scrive <span class="fnote">[Sveton., in Tiber., c. 20 e 21.]</span> che, essendo ritornato
Tiberio dalla Germania <i>dopo due
anni</i> a Roma, per decreto del senato gli
fu conceduto di amministrar le provincie
comunemente con Angusto. Ma la autorità
<span class="pagenum"><a name="Page_35" id="Page_35"></a>[35]</span>
di Vellejo Patercolo merita ben di
essere preferita a quelle di Svetonio per
aver egli scritto le avventure de' suoi
tempi; e militato allora sotto lo stesso
Tiberio, laddove Svetonio visse e scrisse
cento anni dipoi. Ora abbiamo da Velleio <span class="fnote">[Vellejus, lib. 2.]</span>
che, a requisizione d'Augusto,
il senato e popolo romano concedette a
Tiberio l'uguaglianza nella podestà pel
governo delle provincie e delle armate:
<i>Ut aequum ei jus in omnibus provinciis,
exercitibusque esset</i>. Dopo di che Tiberio
se ne tornò a Roma. Adunque piuttosto
all'anno presente si dee riferire l'esser
egli divenuto collega dell'imperio. Anche
da Tacito <span class="fnote">[Tacitus, Annal., lib. 1.]</span> possiam raccogliere la stessa
verità, scrivendo egli, che Tiberio
<i>Collega Imperii, consors Tribuniciae Potestatis
adsumitur, omnesque per exercitus
ostentatur</i>. Pare che Tacito anticipi
di qualche anno questa dignità; ma certamente
fa intendere la medesima a lui
conferita, mentr'esso era all'armata, e
non già allorchè fu giunto a Roma. Però
assai fondamento abbiamo per credere
che dall'anno presente, a cagione di questo
innalzamento di Tiberio, alcuni cominciassero
a numerare gli anni del suo
imperio; sentenza adottata dal padre Pagi
e da altri.
</p>

<hr />

<h2 class="hidden"><a name="XII" id="XII"></a>XII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">XII</span>. Indizione <span class="scp">XV</span>.</td>
  </tr>
  <tr>
    <td><span class="sc">Cesare Augusto</span> imper. 56.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Germanico Cesare</span> e <span class="sc">Caio
Fontejo Capitone</span>.
</p>

<p>
<i>Tiberio Giulio Germanico Cesare</i>, nipote
e figliuolo per adozione di Tiberio
Cesare, e nipote, a cagion d'essa adozione,
di Augusto, pel merito acquistato
nelle guerre della Germania, Pannonia
e Dalmazia, ottenne quest'anno il consolato
e inoltre gli ornamenti trionfali <span class="fnote">[Vellejus, lib. 2.]</span>.
Nelle calende di luglio a <i>Capitone</i> fu
<span class="pagenum"><a name="Page_36" id="Page_36"></a>[36]</span>
sostituito nel consolato <i>Cajo Visellio Varrone</i>.
Con esso Germanico venne anche
Tiberio <span class="fnote">[Sueton., in Tiber., c. 20.]</span>, nell'anno presente a Roma.
Le guerre sopravvenute gli aveano impedito
il trionfo destinatogli dal senato
per le guerre da lui felicemente terminate
nella Pannonia e Dalmazia. Ricevette egli
ora quest'onore, con entrare trionfalmente
in Roma. Prima di passare al
Campidoglio, scese dal carro trionfale,
e andò ad inginocchiarsi ai piedi d'Augusto,
che con gran festa l'accolse. Seco
era Batone, che già vedemmo capo della
sollevazion della Pannonia ed è chiamato
re di quella provincia da Rufo Festo,
ma impropriamente. A costui professava
non poca obbligazione Tiberio, perchè
nella guerra pannonica trovandosi egli
stretto in un brutto sito, e circondato
dai ribelli, Batone generosamente il lasciò
ritirarsi in luogo sicuro. Per gratitudine
Tiberio gli fece de' grandissimi
doni, e il mise di stanza a Ravenna.
Seguita a dire Svetonio, aver Tiberio
dato un convito al popolo con mille tavole
apparecchiate, ed oltre a ciò un congiario,
cioè un regalo di trenta nummi
per testa. Dedicò eziandio il tempio della
Concordia, mettendo nell'iscrizione, come
asserisce Dione <span class="fnote">[Dio, lib. 56.]</span> d'averlo rifatto
egli con Druso suo fratello già defunto.
V'ha chi crede fatta cotal dedicazione
nell'anno di Cristo <span class="scp">X</span>, e chi nel precedente
<span class="scp">IX</span>, tirando ciascuno <span class="fnote">[Petavius, Mediobarbus, Pagius et aliis.]</span> al suo
sentimento le parole di Dione. Ma dacchè
lo stesso Dione confessa che prima
di questa dedicazione Tiberio era passato
in Germania, da dove solamente nell'anno
presente ritornò, nè essendo verisimile
che in lontananza egli dedicasse quel
tempio; sembra ben da anteporsi l'autorità
di Svetonio che mette quel fatto
sotto l'anno presente, che è inoltre autore
più vicino a questi tempi, che non fu
Dione. Dedicò parimente lo stesso Tiberio
il tempio di Polluce e di Castore
<span class="pagenum"><a name="Page_37" id="Page_37"></a>[37]</span>
sotto il nome suo o del fratello Druso,
mettendo ivi le spoglie de' popoli soggiogati.
</p>

<p>
Quantunque Augusto si trovasse in
età molto avanzata, e con vacillante sanità,
pure non lasciava di pensare al
pubblico bene <span class="fnote">[Dio, lib. 56.]</span>. Perciò in quest'anno
fece pubblicare una legge contro i Libelli
famosi, ordinando che fossero bruciati,
e castigati i loro autori. E perchè intese
che gli esiliati da Roma con gran lusso
viveano, e andando qua e là si ridevano
delle delizie di Roma, nè parea loro di
essere gastigati; ordinò che non potessero
soggiornare se non nelle isole distanti
dalla terra ferma per cinquanta
miglia, a riserva di Coo, Rodi, Sardegna
e Lesbo. Ristrinse ancora i lor comodi
e la lor servitù. Per cagione poi della
poca sua sanità mandò a scusarsi coi
senatori, se da lì innanzi non poteva
andar a convito con loro, pregandoli
nello stesso tempo di non portarsi più a
salutarlo in casa, come fin qui avevano
usato di fare non tanto essi, ma eziandio
i cavalieri ed alcuni della plebe. Finalmente
raccomandò Germanico al senato,
ed il senato a Tiberio con una polizza:
segno ch'egli si sentiva già fiacco di forze,
e vicino ad abbandonar questa vita. Molti
pubblici giuochi furono fatti nell'anno
presente dagl'istrioni e dai cavalieri nella
piazza d'Augusto; e Germanico diede
una gran caccia nel Circo, dove furono
uccisi dugento lioni dai gladiatori. Fece
ancora la fabbrica e la dedicazione del
portico di Livia, in onore di Cajo e Lucio
Cesari defunti. Abbiamo da Svetonio <span class="fnote">[Sueton., in Caligul., cap. 8.]</span>,
che in quest'anno, nel dì 31 di agosto,
venne alla luce Caio Caligola, che fu poi
imperadore, figliuolo di esso Germanico
Cesare, e di Giulia Agrippina, nata da Marco
Agrippa, e da Giulia figliuola di Augusto.
Chi il fa nato in Treveri, chi in Anzio
in Italia. Di poca conseguenza è questa disputa,
perchè egli non diede motivo ad alcun
luogo di gloriarsi della di lui nascita.
</p>

<p>
<span class="pagenum"><a name="Page_38" id="Page_38"></a>[38]</span>
</p>

<hr />

<h2 class="hidden"><a name="XIII" id="XIII"></a>XIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">XIII</span>. Indizione <span class="scp">I</span>.</td>
  </tr>
  <tr>
    <td><span class="sc">Cesare Augusto</span> imper. 57.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cajo Silio</span> e <span class="sc">Lucio Munazio Planco</span>.
</p>

<p>
Di dieci in dieci anni, o pure di cinque
in dieci il saggio Augusto soleva
farsi confermare dal senato e popolo
romano l'autorità ch'egli avea di reggere
la repubblica come suo capo, e di comandare
le armate, esercitando la podestà
tribunizia e proconsolare. Con questo
incenso e con quest'atto di sommessione,
quasi che il suo comandare fosse una
arbitraria concession de' Romani, egli
continuava a far da padrone, tutti a lui
servendo, quando egli mostrava d'essere
dipendente e servo d'ognuno. Nè già egli
dimandava la conferma di tali prerogative.
Il senato stesso quegli era, che pregava
e quasi forzava lui ad accettar il
peso del comando. Non mancavano insinuazioni
di così fare: ed anche senza
insinuazioni ciascun desiderava di farsi
merito con lui. Si mutò nel proseguimento
dei tempi la sostanza delle cose:
tuttavia l'esempio d'Augusto servì a far
continuare l'uso de' quinquennali, decennali,
vicennali e tricennali degl'imperadori
romani, solennizzandosi con gran
festa, cioè con giuochi pubblici e sagrifizii,
il quinto, il decimo, vigesimo e trigesimo
anno del loro imperio, con ringraziare
gl'iddii della vita loro conceduta, e pregar
felicità e lunghezza al resto del loro vivere,
quand'anche erano cattivi. Nello
anno presente <span class="fnote">[Dio, lib. 56.]</span> fu prorogato da Augusto
per altri dieci anni a venire il governo
della repubblica; e benchè egli si
mostrasse renitente alla loro amorevole
offerta, pure si sottomise a tali istanze.
Prorogò egli la podestà tribunizia a Tiberio,
e a Druso figliuolo d'esso Tiberio
concedette la licenza di chiedere fra tre
anni il consolato, anche senza avere
esercitato la pretura. Intanto perchè la
inoltrata sua età e gl'incomodi della salute
<span class="pagenum"><a name="Page_39" id="Page_39"></a>[39]</span>
non gli permettevano più di andare
al senato, se non rarissime volte, dimandò
di poter avere venti senatori per suoi
consiglieri (ne tenea quindici negli anni
addietro), e fu fatto un pubblico decreto,
che qualunque determinazione ch'egli
facesse da lì innanzi insieme coi suddetti
consiglieri e coi consoli reggenti e disegnati,
e coi suoi figliuoli e nipoti, fosse
valida, come se fosse emanata dall'intero
senato. In vigore di questo decreto, anche
stando in letto per cagion delle sue
indisposizioni, prese molte risoluzioni
opportune al pubblico governo. Sì malcontento
era il popolo romano del poco
fa introdotto aggravio della vigesima parte
delle eredità che si pagava all'erario
militare pel mantenimento de' soldati, che
si temeva di qualche sedizione in Roma.
Scrisse Augusto al senato che ognuno
mettesse in iscritto il suo voto, per trovar
altra via più comoda da ricavar il
necessario danaro, acciocchè, se non si
fosse trovata, facesse conoscere che da
lui non veniva il male, vietando a Germanico
e a Druso di dire il loro parere,
perchè non si credesse quella essere la
mente sua. Vi fu gran dibattimento; e
continuandosi pure a detestar la vigesima,
egli mostrò di voler compartire il
peso di quella contribuzione sopra i beni
stabili del popolo. Inviò pertanto qua e
là, senza perdere tempo, estimatori delle
case e terre: il che bastò a fare che cadauno,
temendo di patir più danno da
questo che da quell'aggravio, si quietò, e
restò, come prima, in piedi la vigesima.
</p>

<hr />

<h2 class="hidden"><a name="XIV" id="XIV"></a>XIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">XIV</span>. Indizione <span class="scp">II</span>.</td>
  </tr>
  <tr>
    <td><span class="sc">Tiberio</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Sesto Pompeo</span> e <span class="sc">Sesto Appuleo</span>.
</p>

<p>
Fece in quest'anno Augusto insieme
con Tiberio il censo, o sia la descrizione
de' cittadini romani, abitanti in Roma
e per le provincie; e per attestato della
inscrizione ancirana, riferita dal Grutero <span class="fnote">[Gruter., Thesaur. Inscription., pag. 230.]</span>,
<span class="pagenum"><a name="Page_40" id="Page_40"></a>[40]</span>
se ne trovarono quattro milioni
e cento settantasettemila. Eusebio nella
sua cronica <span class="fnote">[Euseb., in Chron.]</span> fa ascendere essi cittadini
a nove milioni e trecento settantamila
persone, forse per error de' copisti,
il quale s'ha da correggere coll'autorità
dell'iscrizione suddetta. Svetonio <span class="fnote">[Sueton., in August., cap. ult.]</span> e
Dione <span class="fnote">[Dio, lib. 56.]</span> attestano, avere Augusto sul
fin di sua vita fatto un compendio delle
sue più memorabili azioni, con ordine
d'intagliarlo in varie tavole di bronzo.
Se ne conservò in Ancira una copia. Fu
poi spedito Germanico in Germania, perchè
non era per anche cessata in quelle
contrade la guerra. Prese Augusto anche
la risoluzion d'inviar Tiberio nell'Illirico,
per assodar sempre più la pace ivi stabilita;
e però con esso lui da Roma si
incamminò alla volta di Napoli, invitatovi
da quel popolo nell'occasione de' giuochi
insigni che qui ogni cinque anni in
onor suo si facevano all'usanza de' Greci.
V'andò, ma portando seco una molesta
diarrea, cominciata in Roma. Dopo avere
assistito a quella magnifica funzione, e
licenziato Tiberio, si rimise in viaggio
per tornarsene a Roma. Aggravatosi il
suo male, fu forzato a fermarsi in Nola,
dove poi placidamente morì nel dì 19
agosto, cioè nel mese nominato prima
sestile, e poscia dal suo nome Augusto,
che tuttavia dura, e in quella medesima
stanza, dove Ottavio suo padre era mancato
di vita. Sospetto corse <span class="fnote">[Sueton., Tacitus, Dio.]</span>, che la
ambiziosa sua moglie Livia, appellata
anche Giulia, perchè adottata per figliuola
da esso Augusto con istravaganza non
lieve, gli avesse procurata la morte con
dei fichi avvelenati. Imperocchè dicono
che in questi ultimi tempi Augusto, o
perchè già conoscesse il mal talento di
Tiberio figliastro suo, o perchè gli paresse
più convenevole di anteporre <i>Agrippa</i>,
figliuolo di Giulia sua figlia, ad un figliuolo
di sua moglie Livia, avesse cangiata
<span class="pagenum"><a name="Page_41" id="Page_41"></a>[41]</span>
massima intorno alla successione sua; e
che segretamente coll'accompagnamento
di pochi si fosse portato a visitar esso
Agrippa, che trovavasi allora relegato
nell'isola della Pianosa, con dargli buone
speranze. Avendo Livia penetrato questo
segreto affare, s'affrettò, secondo i suddetti
scrittori, ad accelerar la morte del
marito. Ma non par già verisimile, che
Augusto sì vecchio volesse prendersi lo
incomodo di arrivar sino alla Pianosa,
vicino alla Corsica, nè potea ciò farsi
senza che Livia ed altri nol venissero a
sapere. L'affetto poi dimostrato da Augusto
sul fine di sua vita alla medesima
Livia e a Tiberio, il quale richiamato dal
suo viaggio <span class="fnote">[Vellejus, lib. 2.]</span> arrivò a tempo di vederlo
vivo, e di tenere un lungo ragionamento
con lui, non lascia trasparire segno di
affezione di esso Augusto verso il nipote
Agrippa, nè di mal animo contro il figliastro
Tiberio e di sua madre.
</p>

<p>
Comunque sia, terminò Augusto i suoi
giorni in età di quasi settantasei anni, e
di cinquantasette anni e cinque mesi dopo
la morte di Giulio Cesare. Tanto anticamente,
quanto ne' due ultimi secoli,
si vide posto sulle bilance de' politici e
dei declamatori il merito di questo imperadore,
lacerando gli uni la di lui fama,
per avere oppressa la repubblica romana,
e gli altri encomiandolo come uno dei
più gloriosi principi che s'abbia prodotto
la terra. La verità si è, che hanno
ragione amendue queste fazioni, considerata
la diversità de' tempi. Non si può
negare ne' principii il reato di tirannia
e di crudeltà in Augusto verso la sua
patria; ma si dee ancora concedere, che
il proseguimento della sua vita fece scorgere
in lui non un tiranno, ma un principe
degno di somma lode pel savio suo
governo, per l'insigne moderazione sua,
e per la cura di mantenere ed accrescere
la pubblica felicità. Può anche meritar
qualche perdono l'attentato suo. Trovavasi
da molto tempo vacillante e guasta
la romana repubblica per le fazioni e
<span class="pagenum"><a name="Page_42" id="Page_42"></a>[42]</span>
prepotenze, che non occorre qui rammentare <span class="fnote">[Tacitus, Annal., lib. 1.]</span>.
Bisogno v'era di un'autorità
superiore, che rimediasse ai passati
disordini, e non lasciasse pullularne dei
nuovi. Però la tranquillità di Roma è
dovuta al medesimo, se vogliamo dire,
fallo suo. Nè egli a guisa de' tiranni tirò
a sè tutto quel governo, ma saggiamente
seppe fare un misto di monarchia e di
repubblica, quale anche oggidì con lode
si pratica in qualche parte d'Europa.
Felice Roma, s'egli avesse potuto tramandare
ai suoi successori, come l'imperio,
così anche il suo senno e il suo
amore alla patria. Ma vennero tempi
cattivi, ne' quali poi s'ebbe a dire: <i>Che
Augusto non dovea mai nascere, o non
dovea mai morire</i>. Il primo per mali da
lui fatti a fine di rendersi padrone: il
secondo per l'amorevolezza e saviezza,
con cui seppe dipoi governare la repubblica,
e di cui furono privi tanti de' suoi
successori, non principi, ma tiranni. Un
gran saggio ancora del merito d'Augusto
furono gli onori a lui compartiti in vita,
e più dopo morte. Vi avrà avuta qualche
parte, non vo' negarlo, l'adulazione; ma
i più vennero dalla stima, dall'amore e
dalla gratitudine de' popoli che sotto di
lui goderono uno stato cotanto felice.
E tali onori arrivarono sino al sacrilegio <span class="fnote">[Tacitus, ibidem. Dio, lib. 51. Sueton., in
August., c. 59. Philo, in Legation. ad Cajum.]</span>.
Imperciocchè a lui anche vivente
furono, come ad un Dio, dedicati altari,
templi e sacerdoti, e molto più dopo
morte. Con pubblici giuochi ancora e
spettacoli si solennizzò dipoi il suo giorno
natalizio, e memoria onorevole si
tenne de' benefizii da lui ricevuti.
</p>

<p>
Tennero Livia e Tiberio occulta per
alcuni giorni la morte d'Augusto, finchè
avendo frettolosamente inviato ordine alla
Pianosa che fosse ucciso <i>Agrippa</i>, nipote
d'esso Augusto, giunse loro la nuova di
essere stato eseguito il barbaro comandamento,
mostrando poscia di non averlo
dato alcun d'essi; che questo fu il bel
<span class="pagenum"><a name="Page_43" id="Page_43"></a>[43]</span>
principio del loro imperio. Allora si pubblicò
essere Augusto mancato di vita. Fu
portato con gran solennità il di lui corpo
a Roma dai principali magistrati delle
città, e poi da' cavalieri; furongli fatte solenni
esequie, descritte da Dione, con averlo
portato al rogo Druso figliuolo di
Tiberio e i senatori. Saltò poi fuori Numerio
Attico senatore, il quale, mentre
la pira ardeva, giurò di aver veduta l'anima
d'Augusto volare al cielo <span class="fnote">[Sueton., in August., cap. 101. Dio, lib. 56.]</span>, come
si finse una volta succeduto anche a Romolo,
facendosi credere con tali imposture
alla buona gente ch'egli fosse divenuto
un dio o semideo: vana pretensione,
continuata ne' tempi seguenti per altri
imperadori. Ciò fatto, si trattò nel senato
di confermare, o, per dir meglio, di concedere
a Tiberio Cesare, lasciato erede
da Augusto suo padrigno, tutta l'autorità
e gli onori goduti in addietro dal medesimo
Augusto. Era allora Tiberio in età
di cinquantasei anni, volpe fina e impastato
di diffidenza, d'umor nero e di crudeltà;
ma che sapeva nascondere il suo
cuore meglio d'ogni altro, ed avea saputo
coprire i suoi vizii agli occhi, non già di
tutti, ma forse della maggior parte dei
grandi e de' piccoli. Nel senato non v'era
più alcuna di quelle teste forti che potessero
rimettere in piedi la libertà romana;
tutto tendeva all'adulazione e al
privato, non al pubblico bene. V'entrava
anche la paura, perchè Tiberio continuò
a comandare alle coorti del pretorio e
alle armate romane per le precedenti concessioni;
e però niuno osava di alzar un
dito, anzi ognuno gareggiò a conferir la
signoria a Tiberio. All'incontro l'astuto
Tiberio, quanto più essi insistevano per
esaltarlo, tanto più facea vista di abborrir
quegli onori, e di desiderare non superiorità,
ma uguaglianza co' suoi cittadini,
esagerando la gran difficoltà a reggere sì
vasto corpo, e i pericoli di soccombere sotto
il peso. Tutto affine di scandagliar bene
gli animi di ciascun particolare, e far poi
vendetta a suo tempo di chi poco inclinato
<span class="pagenum"><a name="Page_44" id="Page_44"></a>[44]</span>
comparisse verso di lui <span class="fnote">[Dio, lib. 57.]</span>. Temeva
ancora che <i>Germanico</i> suo nipote, già adottato
da lui per figliuolo, tra per essere
allora alla testa dell'armata romana in
Germania, e perchè sommamente amato
dal popolo romano e dai soldati, potesse
torgli la mano. Lasciossi dunque pregare
gran tempo anche dagl'inginocchiati senatori,
e finalmente senza chiaramente
accettar l'impiego <span class="fnote">[Sueton., in Tiber., cap. 24.]</span>, o pur facendo credere
di prenderlo, ma per deporlo fra
qualche tempo, cominciò francamente ad
esercitare l'autorità imperiale. Qui Vellejo
Patercolo <span class="fnote">[Vellejus, lib. 2.]</span> lascia la briglia all'eloquenza
sua, per tessere un panegirico
delle azioni di Tiberio sui principii del suo
governo. La pace fiorì da per tutto; andò
l'ingiustizia, la prepotenza, la frode a nascondersi
fra i Barbari; si stese la di lui
liberalità per le provincie e città che aveano
patito disgrazie. E veramente gran
moderazione mostrò a tutta prima Tiberio,
e seguitò a governar da saggio, finchè
visse Germanico, perchè temeva di
lui. Nè qui si ferma Vellejo. Entra ancora
a vele gonfie nelle lodi di Elio Sejano,
scelto da Tiberio per suo consigliere e
primo ministro. S'egli sel meritasse, l'andremo
osservando nel progresso degli
anni.
</p>

<p>
Certo che in Roma niun tumulto o
sedizione accadde per questo cambiamento
di governo; ma non fu così nelle
provincie <span class="fnote">[Dio, lib. 57. Tacit., lib. 1 Annal., cap. 16
et seq.]</span>. Le milizie romane che soggiornavano
nella Pannonia, appena udita
la morte di Augusto, si rivoltarono contra
di Giulio Bleso lor comandante, che
corse pericolo della vita, facendo esse
istanza della lor giubilazione e d'essere
premiate, col minacciar anche di ribellar
quella provincia, e di venirsene a Roma.
Fu dunque spedito colà da Tiberio il suo
figliuolo <i>Druso</i> con una man di soldati
pretoriani, ed accompagnato da Sejano,
allora prefetto del pretorio. Durò Sejano
<span class="pagenum"><a name="Page_45" id="Page_45"></a>[45]</span>
non poca fatica a mettere in dovere i sollevati
che l'assediarono, e ferirono alcuni
della di lui scorta. Ma finalmente essendosi
ritirati e divisi costoro pe' quartieri;
e chiamati sotto altro pretesto ad uno ad
uno i più feroci nella tenda di Druso,
dove lasciarono la testa, si quietarono gli
altri, ed ebbe fine quel romore. Più strepitosa
e di maggior pericolo fu la sollevazion
de' soldati romani nella Germania,
perchè quivi dimorava il miglior nerbo
delle legioni sotto il comando di <i>Germanico
Cesare</i>, che si trovava allora nella
Gallia a fare il censo o sia la descrizione
dell'anime. Si ammutinò parte di questo
esercito per le stesse cagioni che poco fa
accennai. Corse perciò colà Germanico;
e siccome egli era sommamente amato,
perchè dotato di assaissime lodevoli qualità,
e il conoscevano per migliore di gran
lunga che Tiberio, vollero crearlo imperadore.
Costantissimo egli nel non volere
mancar di fede a Tiberio suo zio che l'avea
anche adottato per figliuolo, allorchè
vide di non potere in altra guisa liberarsi
dalle lor furiose istanze, cavò la spada
per uccidersi. Quest'atto li fermò. Finse
poi lettere di Tiberio, quasi ch'egli ordinasse
in donativo ad essi soldati il doppio
dello stabilito da Augusto; la promessa
di sì fatta liberalità, e l'aver eziandio
accordato il ben servito ai veterani,
li placò. Ma il danaro non concorreva, e
intanto giunsero gli ambasciatori di Tiberio,
all'arrivo de' quali di nuovo si sollevarono,
e furono vicini a privarli di
vita, per timore che fossero spediti ad annullar
quanto avea promesso Germanico.
Presero anche <i>Agrippina</i> di lui moglie,
gravida allora, e il piccolo figliuolo <i>Cajo</i>,
soprannominato <i>Caligola</i>. La costanza
di Germanico, giacchè non poteano conseguire
di più, feceli dipoi tornare al loro
dovere. Ed acciocchè stando in ozio non
macchinassero altre sedizioni, Germanico
li condusse addosso alle terre nemiche
dove impiegarono i pensieri e le mani per
far buon bottino. Certo è, che Germanico
se avesse voluto, sarebbe stato imperatore
<span class="pagenum"><a name="Page_46" id="Page_46"></a>[46]</span>
Augusto; tanto egli avea in pugno
l'affetto di quel potente esercito, e il cuore
eziandio del popolo romano. Ma superior
fu all'ambizione la sua virtù. Cordialissime
lettere perciò scrisse a lui e ad Agrippina
sua moglie, Tiberio per ringraziarli <span class="fnote">[Dio, lib. 57. Tacitus, Annal., lib. 1, c. 56.]</span>:
fece anche un bell'encomio di
loro nel senato ed ottenne a Germanico
la podestà proconsolare, che forse dovea
essere terminata la dianzi a lui accordata.
Tuttavia internamente continuò più che
mai ad odiarli, paventando sempre che
in danno proprio si potesse convertire
un dì l'amore professato dalle milizie a
Germanico <span class="fnote">[Tacito, Annal., lib. 1, c. 57.]</span>. Non finì quest'anno, che
Giulia, figliuola di Augusto e moglie di
Tiberio, già per gli eccessi della sua impudicizia
relegata in Reggio di Calabria,
fu lasciata ovvero fatta morire di stento, se
pur non fu in altra più spedita maniera.
Sempronio Gracco bandito anch'egli, già
passava il quattordicesimo anno, da Augusto
nell'isola di Cersina presso l'Africa,
in castigo della sua disonesta amicizia
colla suddetta Giulia, fu anch'egli tolto
di vita.
</p>

<hr />

<h2 class="hidden"><a name="XV" id="XV"></a>XV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">XV</span>. Indizione <span class="scp">III</span>.</td>
  </tr>
  <tr>
    <td><span class="sc">Tiberio</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Druso Cesare</span> figliuolo di <span class="sc">Tiberio</span>
e <span class="sc">Caio Norbano Flacco.</span>
</p>

<p>
Fu massimamente in quest'anno un
bel vedere, con che attenzione, moderazione
e modestia si applicasse Tiberio al
governo <span class="fnote">[Dio, lib. 57. Suetonius, in Tiber., cap. 26.]</span>. Non volle che si premettesse
al suo nome il titolo d'imperadore. Si adirava
con chi osasse chiamarlo <i>signore</i>;
e a' soldati permetteva il nominarlo per
<i>imperadore</i>: giacchè tal nome, siccome
dissi, solamente allora significava generale
d'armata. Il glorioso nome di <i>Padre
della Patria</i> non permise mai che il senato
glielo desse, forse perchè abborriva l'adulazione,
<span class="pagenum"><a name="Page_47" id="Page_47"></a>[47]</span>
ed egli in sua coscienza dovea
forse sapere di non poterlo meritare giammai.
E certamente scrivendo una volta
al senato <span class="fnote">[Sueton., ibid., cap. 67.]</span> che vilmente pregava di ricevere
questo titolo, disse: «Se per mia
disavventura un qualche dì accadesse,
che voi dubitaste della mia buona intenzione
e della sincerità dell'affetto
che a voi professo (il che se dovesse avvenire,
desidero piuttosto che la morte
mia prevenga la mutazion della vostra
opinione), questo titolo di Padre della
patria niente d'onore recherebbe a me,
e servirebbe solo di rimprovero a voi
per aver fallato il giudicare di me, e
per avere spropositatamente dato a me
un cognome che non mi conveniva.»
Benchè passasse in lui per eredità il titolo
d'<i>Augusto</i>, pure non l'usava se non
talvolta in iscrivendo ai re; e solamente
leggendolo o ascoltandolo a sè dato, non
l'avea a male; e però sovente si trova
nelle iscrizioni e medaglie d'allora. Il
nome di <i>Cesare</i> era a lui famigliare; e
talora usò il cognome di <i>Germanico</i>, per
le vittorie riportate in Germania, siccome
ancor quello di <i>Principe del Senato</i>,
cioè di primo fra i senatori. Soleva perciò
dire ch'egli era: «Signore de' propri
schiavi, imperadore (cioè generale) dei
soldati, e primo fra gli altri cittadini di
Roma.» Per la stessa ragione vietò
sulle prime ad ognuno il fabbricargli dei
templi come s'era fatto ad Augusto; nè
volle sacerdoti flamini. Col tempo permise
ciò alle città dell'Asia, ma nol volle permettere
a quelle della Spagna e d'altri
paesi. Che se talun desiderava d'innalzargli
statue, o di esporre l'immagine sua,
nol potea fare senza di lui licenza; e questa
si concedea, sempre colla condizione
che non si mettessero fra i simulacri degl'iddii,
ma solamente per ornamento
delle case. Altre simili distinzioni d'onore
rifiutò egli, e soprattutto amava di comparire
popolare; camminando per la città
con poco seguito, e senza voler corteggio
servile di gente nobile; onorando non
<span class="pagenum"><a name="Page_48" id="Page_48"></a>[48]</span>
solo i grandi, ma anche la bassa gente, e
tenendo al suo servigio un discreto numero
di schiavi. Nel senato poi e nei giudizii
del foro, non si piccava punto di
preminenza, dicendo e lasciando che ogni
altro liberamente dicesse il suo parere:
nè si sdegnava se si risolveva in
contrario al suo. Niuna risoluzione prendeva
egli mai senza sentire i senatori
consiglieri eletti da lui. Era sollecito in
impedire gli aggravi de' popoli e le estorsioni
de' ministri; e ad alcuni governatori
che l'esortavano ad accrescere i tributi,
o pure a quel dell'Egitto, che mandò più
danaro di quel che si solea ricavare, rispose:
«Che le pecore s'han da tosare,
e non già da levar loro la pelle.» In
somma Tiberio avea testa per esser un
ottimo principe e glorioso imperatore; e
pur pessimo riuscì, perchè all'intendimento
prevalse di troppo, siccome vedremo,
la maligna sua inclinazione <span class="fnote">[Dio, lib. 57. Tacitus, Annal., lib. 1, cap. 16.
Sueton., in Tiber., cap. 50.]</span>. All'incontro
<i>Livia Augusta</i> sua madre, donna
gonfia più d'ogni altra di fasto e di vanità,
facea gran figura in Roma. Nulla avea
omesso, fatte avea anche delle enormità
affinchè il figliuolo arrivasse a dominare
per isperanza di continuare a dominar
come prima sotto l'ombra di lui. Ma era
ben diverso da quello d'Augusto l'amor
di Tiberio. La tenne egli, per quanto potè,
sempre bassa, senza permettere che l'adulatore
senato le desse certi titoli d'onore
che maggiormente l'avrebbono insuperbita;
talvolta diceva a lei stessa,
«non esser conveniente alle donne il mischiarsi
negli affari di Stato.» Quantunque
talvolta si regolasse secondo i di
lei consigli, pure il men che potea l'onorava
di sue visite; ed anche visitandola,
poco vi si tratteneva, affinchè non paresse
ch'egli si lasciasse governare da lei. Fece
anche di più col tempo, siccome vedremo.
</p>

<p>
Comandava intanto le armate di Germania
il giovane <i>Germanico Cesare</i>. Ancorchè
fosse lontano da Roma, per cura
di Tiberio gli fu conceduto il trionfo,
<span class="pagenum"><a name="Page_49" id="Page_49"></a>[49]</span>
celebrato poi nell'anno seguente, in ricompensa
di quanto egli avea finora operato
in quella guerra  <span class="fnote">[Tacitus, Annal., lib. 1, cap. 9.]</span>. Durava questa
in Germania, ed erano tuttavia in armi
Arminio e Segeste, due primari capitani
di quelle contrade; ma fra loro discordi,
perchè Arminio, rapita una figliuola di
esso Segeste, promessa ad un altro, la
avea presa per moglie a dispetto del
padre. Con due corpi d'armata assai
poderosi, l'uno comandato da Germanico,
l'altro da Aulo Cecina, legato dello
esercito, fu portata la guerra addosso ai
popoli Catti (oggidì creduti gli Assiani)
e preso il loro paese. Mosse in questi
tempi Arminio una sedizione contra del
suocero Segeste, il quale, trovandosi assediato,
spedì il figliuolo Segimondo a
Germanico per aiuto. Accorsero i Romani;
furon messi in rotta gli assedianti,
liberato Segeste, e presa con altre nobili
donne la di lui figliuola, gravida allora
del marito Arminio. Questo fatto e le
tante grida d'Arminio cagion furono che
presero l'armi per lui i Cherusci ed Ingujomero
di lui zio paterno. Seguirono
poi due combattimenti. Nel primo toccò
la peggio ad Arminio; nell'altro ebbe
Cecina colle sue brigate non poca fatica
a ridursi in salvo, ma dopo averne riportate
molte ferite. Fu allora che <i>Agrippina</i>,
moglie di Germanico, fece comparire
l'animo suo virile. Per la suddetta
disgrazia era corsa voce che i Germani
venivano per passare ostilmente nella
Gallia. Impedì la valorosa donna che
non si guastasse il ponte sul Reno, come
volevano que' cittadini. Messasi ella stessa
alla testa del medesimo, graziosamente
accolse le legioni che malconce ritornavano
dal suddetto fatto d'armi, con far
medicare i feriti, e donar vesti a chi
avea perdute le sue. Riferita a Tiberio
questa gloriosa azione d'Agrippina, siccome
egli odiava la stirpe d'Agrippa, e
il suo pascolo era la diffidenza, ne fece
doglianze nel senato, con esporre l'indecenza
che una donna si usurpasse lo
<span class="pagenum"><a name="Page_50" id="Page_50"></a>[50]</span>
ufficio de' generali e dei legati, ed accusandola
di mire più alte, per esaltare il
marito e il figliuolo Caligola. Nè mancò
il favorito Sejano di maggiormente fomentar
in Tiberio sì fatte gelosie. Meno
è da credere che non facesse Livia Augusta,
solita a mirar di mal occhio Germanico,
e più la di lui moglie secondo
lo stil delle femmine. Corsero dipoi gran
pericolo di restar affogate nell'acque due
legioni comandate da Publio Vitellio.
Segimero, fratello di Segeste, col figliuolo
si rendè ai Romani; e con questi, poco
per altro fortunati avvenimenti, ebbe
fine la campagna dell'anno presente. Pagò
appunto in quest'anno Tiberio il pingue
legato lasciato da Augusto al popolo
romano. A ciò fare fu spinto da una
pungente burla <span class="fnote">[Dio, lib. 56.]</span>. Nel passare la piazza
un cadavero, portato alla sepoltura, accostatosi
alle orecchie del morto un buffone,
in bassa voce gli disse o pur finse
di dire alcune parole. Interrogato poi
dagli amici, rispose di avergli ordinato
d'avvertire Augusto della non per anche
eseguita testamentaria volontà. Le spie
ne rapportarono tosto l'avviso a Tiberio,
il quale non tardò a pagare il legato,
con far poco appresso morir l'autore
della burla, dicendo ch'egli stesso porterebbe
più presto ad Augusto le nuove
di questo mondo <span class="fnote">[Panvin., in Fast. Blanchin., in Anast.]</span>. Prese Tiberio in
quest'anno nel dì 10 marzo il titolo di
<i>Pontefice Massimo</i>.
</p>

<hr />

<h2 class="hidden"><a name="XVI" id="XVI"></a>XVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">XVI</span>. Indizione <span class="scp">IV</span>.</td>
  </tr>
  <tr>
    <td><span class="sc">Tiberio</span> imperadore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Tito Statilio Sisenna Tauro</span> e <span class="sc">Lucio
Scribonio Libone.</span>
</p>

<p>
Al primo d'essi consoli, cioè a <i>Statilio</i>,
ho aggiunto il prenome di <i>Tito</i>,
ricavandosi ciò da un'iscrizione riferita
dal Fabretti <span class="fnote">[Fabrettus, Inscript., pag. 701.]</span>. Così ancora avea scritto
<span class="pagenum"><a name="Page_51" id="Page_51"></a>[51]</span>
il Panvinio. Al secondo, cioè a <i>Libone</i>,
fu sostituito nelle calende di luglio <i>Publio
Pomponio Grecino</i>, come consta dalla
iscrizione suddetta e dal poeta Ovidio <span class="fnote">[Ovidius, lib. 4, Ep. 9 Trist.]</span>.
In Germania <span class="fnote">[Tacitus, Annal., lib. 2, cap. 9 et seq.]</span> al fiume Weser due
fatti d'armi seguirono fra i Romani sotto
il comando di Germanico, e i Germani
regolati da Arminio. In amendue la vittoria
si dichiarò per li Romani. Avea
Germanico fatto preparar mille legni tra
grandi e piccoli nell'isola di Batavia
(oggidì Olanda) per assalire dalla parte
dell'Oceano i nemici. Sul fine della state,
imbarcata che fu la copiosa fanteria, con
alquanto di cavalleria, a forza di remi e
di vele si mosse la flotta per entrar nel
paese nemico. V'era in persona lo stesso
Germanico. Per una tempesta insorta
ebbe a perir tutta quella gente, e gran
perdita si fece d'armi, cavalli e bagaglio.
Ma quando i Germani per questo sinistro
caso de' Romani si credeano in istato di
vincere, Germanico spedì Cajo Silio con
trentamila fanti e tremila cavalli contra
di loro; il che tal riputazione acquistò
ai Romani, tal terrore diede ai Germani
che cominciarono ad inclinar alla pace.
Avrebbe potuto Germanico dar l'ultima
mano a quella guerra, se Tiberio con
replicate lettere ed istanze non l'avesse
richiamato a Roma con esibirgli il consolato
e il trionfo già a lui accordato. Al
geloso e diffidente Tiberio premeva forte
di staccar Germanico da quelle legioni,
paventando egli sempre delle novità a sè
pregiudiziali, pel sommo amore che quei
soldati professavano a sì grazioso generale.
Ancorchè Germanico s'accorgesse
delle torte mire d'esso suo zio, pure si
accomodò ai di lui voleri, ed impreso il
viaggio d'Italia, forse arrivò in Roma
sul fine dell'anno. Fece <span class="fnote">[Dio, lib. 57.]</span> Tiberio nel
presente accusare in senato Lucio Scribonio
Libone, giovane, diverso dal console,
quasichè macchinasse delle novità.
Prevenne questi la sentenza della morte
<span class="pagenum"><a name="Page_52" id="Page_52"></a>[52]</span>
con uccidersi da sè stesso. Avea già cominciato
Tiberio a permettere i processi
contra delle persone anche più illustri
per sole parole indicanti mal animo o
sedizione contra del governo e della sua
persona: laddove prima di salire sul trono
avea sempre sostenuto <span class="fnote">[Sueton., in Tiber., cap. 27.]</span>, «che in
una città libera dovea ciascuno goder
la libertà di dire e pensare ciò che gli
piacesse.» Questa bella massima, divenuto
che fu principe, perdè presso lui
di grazia. Siccome ancora quell'altra
ch'egli proferì un dì nel senato con dire,
«che se si cominciasse ad ammettere
accuse di chi parlasse contra del principe
o del senato, andrebbe in eccesso
il processar persone; perchè chiunque
ha dei nemici, correrebbe a denunziarli
come rei di questo delitto.»
Questi disordini appunto accaddero da
lì innanzi sotto il tirannico di lui governo.
</p>

<p>
Era in gran voga per questi tempi in
Roma la strologia giudiciaria ed anche
la magia <span class="fnote">[Dio, ibidem.]</span>. Della prima si dilettava lo
stesso Tiberio, tenendo in sua casa uno
di questi venditori di fumo, chiamato
Trasillo, e volendo ogni dì udire da lui
quel che dovea succedere in quella giornata.
Trovandosi beffato da costui, se
ne sbrigò col farlo uccidere; poi perseguitò
tutti gli altri fabbricatori di pronostici.
E perchè non erano eseguiti gli
editti intorno a questi impostori, chiunque
de' cittadini romani fu per tal cagione
denunziato dipoi, n'ebbe per castigo lo
esilio. Solennemente ancora fu vietato a
chicchessia il portar vesti di seta, perchè
di spesa grave, non facendosi allora seta
in Europa; siccome fu parimente proibito
il tener vasi d'oro, se non per valersene
ne' sagrifizii; e nè pur furono
permessi vasi d'argento con ornamenti
d'oro. Affettava Tiberio la purità della
lingua latina, e soprattutto usava i vocaboli
antichi d'Ennio e di Plauto. Essendogli
in un editto scappata una parola
<span class="pagenum"><a name="Page_53" id="Page_53"></a>[53]</span>
non latina, n'ebbe scrupolo, e volle ascoltare
il parere de' più dotti grammatici,
i quali quasi tutti la dichiararono buona,
dacchè era stata usata da sì gran dottore
e principe, qual era Tiberio. Con tutto
ciò saltò su un certo Marcello, dicendo,
«che potea ben Cesare dar la cittadinanza
di Roma agli uomini, ma non
già alle parole;» bolzonata che ferì
non poco Tiberio, e nondimeno seppe
egli, secondo il suo costume, ben dissimularla.
Proibì ancora ad un centurione
il fare testimonianza nel senato con parole
greche, tuttochè egli in quello stesso
luogo avesse udito molte cause trattate
in greco, ed egli medesimo talvolta si
fosse servito dello stesso linguaggio per
interrogare.
</p>

<hr />

<h2 class="hidden"><a name="XVII" id="XVII"></a>XVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">XVII</span>. Indizione <span class="scp">V</span>.</td>
  </tr>
  <tr>
    <td><span class="sc">Tiberio</span> imperadore 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Cecilio Rufo</span> e <span class="sc">Lucio Pomponio
Flacco Grecino</span>.
</p>

<p>
Il primo de' consoli negli Annali stampati
di Tacito è chiamalo <i>Celio</i>; <i>Cecilio</i>
in quei di Dione. E così appunto si dee appellare.
S'è disputato fra gli eruditi intorno
a questo nome. Credo io decisa la
lite da un marmo da me dato alla luce <span class="fnote">[Thesaur. Novus Inscription., pag. 301, n. 1.]</span>,
che si dice posto C. CAECILIO RVFO,
L. POMPONIO FLACCO COSS. Erano
insorte nell'anno precedente varie turbolenze
fra i re d'Oriente, che dipendevano
in qualche guisa da Roma <span class="fnote">[Tacitus, Annal., lib. 2, cap. 1. Joseph., Antiq.
Judaic., lib. 16, cap. 3.]</span>.
Avea Augusto, siccome accennammo,
dato ai Parti <i>Vonone</i> per re. Col tempo
cominciarono que' barbari a sprezzarlo,
poscia ad abborrirlo, e finalmente a congiurare
per detronizzarlo. Chiamato alla
corona <i>Artabano</i> del sangue degli antichi
Arsacidi, questi, sconfitto sulle prime,
sconfisse in fine Vonone. Si rifugiò
il vinto nell'Armenia, e fatto re da
<span class="pagenum"><a name="Page_54" id="Page_54"></a>[54]</span>
que' popoli non andò molto, che prevalendo
presso gli Armeni il partito favorevole
ad Artabano, Vonone si ritirò ad
Antiochia con un gran tesoro. Ivi risedeva
proconsole della Soria Cretico Silano,
che adocchiato quell'oro, l'accolse
ben volentieri, e permise ch'egli si trattasse
da re, ma nel medesimo tempo il
facea custodire sotto buona guardia. Vonone
intanto implorava con frequenti
lettere aiuto da Tiberio; ma non avea
Tiberio voglia di romperla coi Parti, gente
che non si lasciava far paura dai Romani,
e gli avea anche più volte fatti sospirare.
Oltre a ciò avvenne <span class="fnote">[Dio, lib. 57.]</span> che Tiberio
fece citar a Roma <i>Archelao re della
Cappadocia</i> tributario de' Romani, col
pretesto ch'egli meditasse delle rebellioni.
L'odiava Tiberio, perchè, allorchè egli dimorava
a guisa di relegato in Rodi, Archelao
passando per colà non l'avea onorato
di una visita, e grande onore all'incontro
avea fatto a Cajo Cesare emulo suo.
Venne Archelao a Roma vecchio e malconcio
di sanità, dopo aver per cinquant'anni
governato i suoi popoli; e fu
accusato innanzi al senato. Si mise egli
in tal affanno per questa persecuzione,
che da lì a qualche tempo, non si sa se
naturalmente, o pure per aiuto altrui,
terminò la sua vita. Allora la Cappadocia
fu ridotta in provincia, e spedito
colà un governatore. In que' medesimi
tempi vennero a morte <i>Antioco re della
Comagene</i> e <i>Filopatore re di Cilicia</i> con
gran turbazione di que' popoli, parte dei
quali volea un re, ed un'altra desiderava
il governo de' Romani. Anche la Soria e
la Giudea, lagnandosi de' troppo gravi tributi,
ne dimandavano la diminuzione.
</p>

<p>
Fu questa una bella occasione a Tiberio
per allontanar l'odiato nipote <i>Germanico
Cesare</i> da Roma, e cacciarlo in
paesi pericolosi sotto specie d'onore. Propose
dunque in senato, che non v'era persona
più a proposito di lui per dar sesto
agl'imbrogli dell'Oriente. Già avea esso
Germanico conseguito il trionfo nel dì 26
<span class="pagenum"><a name="Page_55" id="Page_55"></a>[55]</span>
di maggio; e a lui per questa spedizione
fu conceduta un'ampia autorità in tutte
le provincie di là del mare. Ma Tiberio, per
mettere a lui un contrapposto in quelle
contrade, richiamato Cretico Silano dalla
Soria <span class="fnote">[Tacit., Annal., lib. 2, cap. 43.]</span>, spedì a quel governo Gneo Calpurnio
Pisone, uomo violento e poco amico
di Germanico. Con costui andò anche
Plancina sua moglie, addottrinata, per
quanto fu creduto, da Livia Augusta, acciocchè
facesse testa ad <i>Agrippina</i> moglie
di Germanico. Volle inoltre Tiberio, che
<i>Druso Cesare</i> suo figliuolo, lasciato l'ozio
e il lusso di Roma, andasse nell'Illirico
ad apprendere il mestiere della guerra.
Andò egli; ma giunto colà fu forzato
a passare in Germania, per cagion delle
guerre civili nate fra i Germani non sudditi
di Roma. Aspra lite quivi era fra Arminio
promotore della libertà, e Maroboduo,
che avea preso il titolo di re. Ad una
campale battaglia vennero questi due emuli.
Fu creduto vincitore Arminio, perchè
l'altro per la soverchia diserzione dei
suoi si ritirò fra i Marcomanni <span class="fnote">[Dio, Strabo, Eusebius, in Chron.]</span>. Druso
colà si portò con apparenza di voler trattar
la pace fra essi. Devastò in quest'anno un
fiero tremuoto dodici città dell'Asia, alcune
delle quali assai celebri, come Efeso,
Sardi, Filadelfia. Tiberio dedicò in Roma
varii templi, ma edificati da altri; perchè
egli non si dilettò di fabbriche, nè di lasciar
magnifiche memorie, per non iscomodar
la sua borsa. In Africa si sollevarono
i Numidi e i Mori per istigazione di
Tacfarinate. Furio Camillo, proconsole
di quelle provincie, benchè non avesse al
suo comando se non una sola legione e
poche truppe ausiliarie, marciò contro
quella gran moltitudine di gente, e le mise
in fuga. Per tal vittoria si meritò dal senato
gli ornamenti trionfali <span class="fnote">[Hieron., in Chron.]</span>. Negli ultimi
sei mesi dell'anno presente diede fine
alla sua vita il poeta <i>Ovidio</i> in Tomi, città
posta alle rive del mar Nero, dov'era stato
relegato da Augusto. Credesi ancora,
<span class="pagenum"><a name="Page_56" id="Page_56"></a>[56]</span>
che questo fosse l'ultimo anno di vita
del celebre storico romano <i>Tito Livio</i> padovano.
</p>

<hr />

<h2 class="hidden"><a name="XVIII" id="XVIII"></a>XVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">XVIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Tiberio</span> imperadore 5.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Claudio Tiberio Nerone</span> imperatore per
la terza volta, e <span class="sc">Germanico Cesare</span>
per la seconda.
</p>

<p>
Pochi giorni tenne Tiberio il consolato.
A lui succedette <i>Lucio Sejo Tuberone</i>;
e poscia nelle calende di luglio in
luogo di Germanico, fu creato console
<i>Cajo Rubellio Blando</i>. Ho aggiunto il prenome
di <i>Cajo</i> a Rubellio, secondo la testimonianza
di un marmo <span class="fnote">[Thes. Novus Inscript., pag. 301, num. 2.]</span> da me dato
alla luce. Ma si può dubitare, se il consolato
di lui appartenga all'anno presente.
<i>Germanico</i> si trovava in Nicopoli, città
dell'Epiro, allorchè vestì la trabea consolare <span class="fnote">[Tacitus, Annal., lib. 2, cap. 54.]</span>.
Visitò egli le città greche, e
massimamente Atene, ricevendo dappertutto
distinti onori. Passò a Bisanzio e
al mar Nero; e finalmente entrato nell'Asia,
arrivò a Lesbo, dove <i>Agrippina</i>
sua moglie partorì <i>Giulia Livilla</i>. Intanto
Gneo Pisone, inviato da Tiberio per proconsole
della Soria, raggiunse Germanico
a Rodi. Non era ignoto a Germanico
il mal animo di costui; pure avendo inteso
ch'egli correa pericolo della vita per
una fiera tempesta insorta, spedì alcune
galee per salvarlo. Neppur giovò questo
per ammansarlo. Appena Pisone fu dimorato
un giorno in Rodi, che passò in Soria,
dove usando carezze e regali si procacciò
l'affetto di quelle legioni, lasciando a' soldati
specialmente la libertà di far tutto ciò
che loro piacea. Meno non si adoperava
Plancina sua moglie, che intanto non si
guardava di sparlar dappertutto di Germanico
e di Agrippina. Andossene in Armenia
Germanico, ed ivi pose per re <i>Zenone</i>
figliuolo di Polemone re di Ponto,
<span class="pagenum"><a name="Page_57" id="Page_57"></a>[57]</span>
dopo aver deposto <i>Orode</i> figliuolo di Artabano.
Diede dei governatori alle provincie
della Cappadocia e della Comagene,
con isminuire i tributi di quelle provincie;
e poscia continuò il viaggio fino in Soria.
Più che mai cresceva la boria e la petulanza
di Pisone proconsole; e sforzavasi
bensì Germanico di pazientare gl'insulti
e i mancamenti di rispetto di costui; ma
niuno v'era, che non conoscesse l'aperta
nimicizia che passava fra loro. Vennero a
trovar Germanico gli ambasciadori di
<i>Artabano</i> re de' Parti, per rinnovar l'amicizia
e lega, esibendosi quel re di venire
alle rive dell'Eufrate per fargli una visita.
Una delle loro dimande fu che non permettesse
al già deposto re dei Parti Vonone
di soggiornar nella Soria. Germanico
il mandò a Pompejopoli, città della Cilicia,
non tanto per far cosa grata ad Artabano,
quanto per far dispetto a Pisone, che
il proteggeva non poco a cagion de' regali
e della servitù che ne ricavava Plancina
sua moglie. Qui ci vien meno la storia
di Dione, e però nulla di più sappiamo
de' fatti de' Romani nell'anno presente.
</p>

<hr />

<h2 class="hidden"><a name="XIX" id="XIX"></a>XIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">XIX</span>. Indizione <span class="scp">VII</span>.</td>
  </tr>
  <tr>
    <td><span class="sc">Tiberio</span> imperadore 6.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Giunio Silano</span> e <span class="sc">Lucio
Norbano Balbo</span>.
</p>

<p>
Fece in quest'anno Germanico Cesare
un viaggio in Egitto <span class="fnote">[Tacitus, Ann., lib. 1, c. 59.]</span>, per curiosità
di veder quelle rinomate antichità, e si
portò sino ai confini della Nubia, informandosi
di tutto. Per cattivarsi que' popoli
abbassò il prezzo de' grani, e in pubblico
nella città d'Alessandria andò vestito alla
greca, perchè quivi predominava quella
nazione e la loro lingua <span class="fnote">[Sueton., in Tiber., c. 52.]</span>. Tiberio, risaputolo,
disapprovò la mutazion dell'abito,
e più l'essere entrato in Alessandria,
afflitta allora dalla carestia, senza
sua licenza. Tornossene dipoi in Soria,
<span class="pagenum"><a name="Page_58" id="Page_58"></a>[58]</span>
dove trovò che tutto quanto egli avea ordinato
per l'armata e per le città, era
stato disfatto da Pisone. Pertanto divampando
forte la loro discordia, prese Pisone
la risoluzione d'andarsene lungi
dalla Soria; ma sopravvenuta una malattia
a Germanico già pervenuto ad Antiochia,
si fermò, finchè parve che il di lui
male prendesse ottima piega; ed allora si
ritirò a Seleucia. Ma l'infermità di Germanico
andò poscia crescendo. Sparsesi
voce, che per malie d'esso Pisone e di
Plancina sua moglie l'infelice principe venisse
condotto a poco a poco alla morte;
e a tal voce si prestò fede, per essersi trovati
vari creduti maleficii. In somma se
ne morì Germanico nell'età di trentaquattr'anni,
lasciando in una grande incertezza,
se la morte sua fosse naturale, oppure
a lui procurata da Pisone e da Plancina
sua moglie; o per segreti ordini di Tiberio.
Universalmente fu creduto quest'ultimo.
Non si può esprimere il dolore, non solo
del popolo romano e delle provincie tutte
del romano impero, ma degli stessi re
dell'Asia per la perdita di questo generoso
principe. Era egli ornato delle più belle
doti di corpo e d'animo, valoroso coi nemici <span class="fnote">[Dio, in Excerptis, et lib. 57.]</span>,
clementissimo coi sudditi. Posto
in tanta dignità, e con tanta autorità, pure
mai non insuperbì, trattando tutti con onorevolezza,
e vivendo più da privato che da
principe. Già vedemmo, ch'egli ricusò
l'imperio, per non mancar di fede e di onor
a Tiberio. Non mai fu veduto abusarsi
della sua podestà, non mai si lasciò
torcere dalla fortuna ad azioni sconvenevoli
a personaggio virtuoso. Quel
ch'è più, con tutti i torti a lui fatti da
Tiberio, suo zio paterno, e padre per adozione,
e con tutto il suo ben conosciuto
mal talento, non mai si lasciò uscir parola
di bocca, per riprovar le azioni di
lui. Perciò era amatissimo da tutti, fuorchè
dallo stesso Tiberio, anzi maggiormente
amato, appunto perchè il conoscevano
odiato da esso suo zio. Mirabil cosa
fu l'osservare, come lo stesso Druso,
<span class="pagenum"><a name="Page_59" id="Page_59"></a>[59]</span>
figliuolo natural di Tiberio, ancorchè Germanico
potesse ostargli alla succession
dell'imperio, pure l'amasse sempre con
sincero amore e come vero fratello. Gran
perdita fece Roma in Germanico, ma specialmente
perchè Tiberio sciolto dal timore
di lui, cominciò ad imperversare,
con giugnere in fine a costumi crudeli e
tirannici. Restarono di Germanico tre figliuoli
maschi, cioè <i>Nerone</i>, <i>Druso</i>, e <i>Cajo
Caligola</i>, e tre figlie, cioè <i>Agrippina</i>, che
poi fu madre di Nerone augusto, <i>Drusilla</i>
e <i>Livilla</i>. <i>Agrippina</i> lor madre, figliuola
di Agrippa, e di Giulia nata da Augusto,
donna, che ben diversa dalla madre, s'era
già fatta conoscere per ispecchio di castità,
ed avea dati segni di un viril coraggio,
molto più ora abbisognò della sua
costanza, rimasta senza il generoso consorte,
con dei figliuoli piccioli, e odiata da
Livia e forse poco men da Tiberio. Fu
consigliata da molti di non tornarsene a
Roma: differente ben era il desiderio suo,
perchè ardeva di voglia di cercar vendetta
di Pisone e di Plancina, tenuti per autori
delle sue disavventure. Però sul fine dell'anno
colle ceneri del marito e co' figliuoli
spiegò le vele alla volta di Roma.
</p>

<p>
In luogo di Pisone era stato costituito
progovernatore della Siria Gneo
Sentio Saturnino; ma Pisone, udita la
morte di Germanico, dopo averne fatta
gran festa, si mise in viaggio con molti
legni, e buona copia di milizie, risoluto
di ricuperare il suo governo, e di adoperare,
occorrendo, anche la forza. Si
impadronì d'un castello; ma avendolo
Saturnino quivi assediato con forze maggiori,
gli convenne cedere, ed intanto fu
chiamato a Roma. L'andata di <i>Druso
Cesare</i> in Germania, secondo le apparenze,
fu per pacificare i torbidi insorti
fra Arminio e Maroboduo. Altri documenti
avendo ricevuto dall'astuto suo
padre, fece tutto il contrario, aggiungendo
destramente olio a quell'incendio,
acciocchè i nemici si consumassero da
sè stessi. Abbandonato poi Maroboduo
da' suoi, ricorse a Tiberio, che gli assegnò
<span class="pagenum"><a name="Page_60" id="Page_60"></a>[60]</span>
per abitazione Ravenna, dove aspettando
sempre qualche rivoluzione nella
Svevia, senza mai vederla, dopo diciotto
anni, assai vecchio, compiè la carriera
de' suoi giorni. Fin qui Arminio in Germania
avea bravamente difesa la libertà
della sua patria contro ai Romani; ma
avendola poi voluta egli stesso opprimere,
fu in quest'anno ucciso dai suoi, in
età di soli trentasette anni di vita. Per
un decreto d'Augusto era già stato proibito
in Roma l'esercizio della religione
egiziana con tutte le sue cerimonie; ma
seppe essa mantenersi quivi ad onta della
legge sino al presente anno. Un'iniquità
commessa da que' falsi sacerdoti, collo
ingannare Paolina, savia e nobilissima
dama romana, e darla per danari in preda
a Decio Mondo, giovane perduto dietro
a lei, con farle credere che di lei
fosse innamorato il falso dio Anubi, siccome
diffusamente narra Giuseppe storico <span class="fnote">[Joseph., Antiq., lib. 18, cap. 4.]</span>,
diede ansa al senato di esiliar
dall'Italia il culto d'Iside, di Osiride e
degli altri dii d'Egitto <span class="fnote">[Tacit., lib. 2, cap. 85.]</span>. Comandò inoltre
Tiberio, che si atterrasse il tempio
d'Iside, e si gittasse nel Tevere la sua
statua. La medesima disavventura toccò
ai Giudei <span class="fnote">[Sueton., in Tiber., cap. 36.]</span>, che in gran numero abitavano
allora in Roma, a cagion di una
baratteria usata da alcuni impostori di
quella nazione a Fulvia, nobile dama romana,
che avea abbracciata la lor religione;
avendo essi convertito in uso proprio
l'oro e le vesti ricche, dalla medesima
inviate a Gerusalemme, affinchè servissero
in onore del tempio. Scelsero i consoli
quattromila giovani di essi Giudei di
razza libertina, e per forza arrolati li
mandarono in Sardegna a far guerra ai
ladri ed assassini di quell'isola, senza
mettersi in pensiero, se quivi avessero
da perire per l'aria che in quei tempi
veniva creduta maligna e mortifera. Il
rimanente de' Giudei fu cacciato di Roma,
e disperso in varie provincie. <i>Vonone</i>, già
<span class="pagenum"><a name="Page_61" id="Page_61"></a>[61]</span>
re de' Parti, volendo in questi tempi fuggir
dalla Cilicia, preso da Vibio Frontone,
si trovò poi da un soldato privato di vita.
Per mettere freno all'impudicizia delle
matrone romane <span class="fnote">[Sueton., in Tiber., cap. 35.]</span>, che ogni dì più andava
crescendo in Roma, città piena di
lusso e di gente, a cui poca paura faceano
i falsi dii del Paganesimo, fu con pubblico
editto imposta la pena dell'esilio alle figliuole,
nipoti e vedove de' cavalieri Romani
che cadessero in questo delitto.
</p>

<hr />

<h2 class="hidden"><a name="XX" id="XX"></a>XX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">XX</span>. Indizione <span class="scp">VIII</span>.</td>
  </tr>
  <tr>
    <td><span class="sc">Tiberio</span> imperadore 7.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Valerio Messalla</span> e <span class="sc">Marco
Aurelio Cotta</span>.
</p>

<p>
Di grandi onori avea ricevuto in Roma
la memoria di <i>Germanico</i>, per ordine
di Tiberio e del senato <span class="fnote">[Tacitus, lib. 3, cap. 1.]</span>; ed anche il
popolo in varie guise ne avea attestato
il suo dolore. Si rinnovò il lutto in quest'anno
all'arrivo di <i>Agrippina</i> sua moglie.
Dopo essersi per qualche giorno
fermata in Corfù, sbarcò dipoi a Brindisi.
<i>Druso Cesare</i>, che era tornato a
Roma, co' maggiori figliuoli del defunto
Germanico, andò ad incontrarla sino a
Terracina. Innumerabil gente, massime
de' militari, si portò sino a Brindisi. Caldi
furono i sospiri, universale il pianto al
comparire dell'urna funebre. Per tutta
la via i magistrati e popoli fecero a gara
per onorar le di lui ceneri. Gli stessi
consoli col senato, e gran parte del popolo
si portarono a riceverle con dirotte
lagrime; e poi queste vennero riposte
nel mausoleo d'Augusto <span class="fnote">[Ibidem, c. 9.]</span>. Giunse dipoi
Pisone con sua moglie a Roma, orgoglioso
come in addietro; ma non tardarono
a presentarsi al senato accusatori,
imputando a lui e a Plancina sua moglie
la morte di Germanico. Neppure a questo
mal uomo mancavano dei difensori; e
<span class="pagenum"><a name="Page_62" id="Page_62"></a>[62]</span>
difficile era il provar le accuse, siccome
avviene in somiglianti casi. Tiberio, che
ben sapea le mormorazioni del popolo,
quasi che fosse passata buona intelligenza
tra lui e Pisone, per levar di vita Germanico,
da uomo disinvolto si regolava
in questa pendenza, mostrando sempre
un vivo affanno per la perdita del figliuolo
adottivo, e di voler buona giustizia; ma
nello stesso tempo di non volere, che
sopercheria si facesse all'accusato. Creduto
fu che segretamente a Pisone fosse
fatto animo e sicurezza di protezion da
Sejano, e che per questo egli si astenesse
dal produrre gli ordini a lui dati da Tiberio.
Ma se non si provava il reato suddetto,
si faceano ben constare altri reati
di sedizione, d'ingiurie fatte e dette a
Germanico: cosa che mise in fiera apprension
Pisone, e tanto più perchè il
popolazzo vicino la curia gridava contra
di lui, minacciando di menar le mani,
qualora egli la scappasse netta dal giudizio
de' senatori. Perciò vinto dall'affanno,
tenendosi tradito, da sè stesso si diede
la morte, liberando in tal guisa Tiberio
da un bel molesto pensiero. Plancina sua
moglie, che era tutta di Livia Augusta,
per le raccomandazioni di lei seguitò a
vivere in pace. Al di lei figliuolo Marco
Pisone fu conceduto un capitale di cento
venticinquemila filippi; il rimanente confiscato,
ed egli mandato in esilio. Risvegliossi
intanto di nuovo in Africa la guerra,
essendo risorto più di prima vigoroso
Tacfarinate. Per aver egli messa in fuga
una coorte di Romani, sì fatta collera
montò a Lucio Apronio proconsole allora
in quelle contrade, che infierì contra
de' fuggitivi. Ciò fu cagione, che cinquecento
soli de' suoi veterani sì valorosamente
combatterono dipoi contro l'armata
di Tacfarinate, che la misero in
rotta. Giunto era all'età capace di matrimonio
<i>Nerone</i>, figliuolo primogenito
del defunto Germanico <span class="fnote">[Sueton., in Tiber., cap. 29.]</span>. Tiberio a lui
diede in moglie <i>Giulia</i> figliuola di <i>Druso</i>
suo figlio: cosa che recò non poca allegrezza
<span class="pagenum"><a name="Page_63" id="Page_63"></a>[63]</span>
al popolo romano. Per lo contrario
si mormorò non poco, perchè Tiberio
avesse fatto contrarre gli sponsali ad una
figliuola del suo favorito Elio Sejano con
<i>Druso</i> figliuolo di <i>Claudio</i>, cioè di un
fratello di Germanico, di Claudio, dico,
il qual poi fu imperadore. A tutti parve
avvilita con questo atto la nobiltà della
famiglia principesca; perchè era bensì
nato Sejano di padre aggregato all'ordine
de' cavalieri, ma niuna proporzione si
trovava fra lui e Druso, discendente non
meno dalla casa d'Augusto, che da quella
di Livia. Maggiormente ciò dispiacque
per la apparenza che Sejano, comunemente
odiato pel predominio suo nel
cuor di Tiberio, potesse aspirare a voli
più alti, cioè all'imperio. Ma non si effettuarono
poi queste meditate nozze,
perchè il giovinetto <i>Druso</i> mentre da lì
a pochi giorni era in Campania, avendo
gittato in aria per giuoco un pero <span class="fnote">[Sueton., in Claudio, cap 27.]</span>, e
presolo a bocca aperta nel cadere, ne
rimase soffocato, non sussistendo, come
dice Svetonio, ch'egli morisse per frode
di Sejano.
</p>

<hr />

<h2 class="hidden"><a name="XXI" id="XXI"></a>XXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">XXI</span>. Indizione <span class="scp">IX</span>.</td>
  </tr>
  <tr>
    <td><span class="sc">Tiberio</span> imperadore 8.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Claudio Tiberio Nerone Augusto</span> per
la quarta volta e <span class="sc">Druso Cesare</span>
suo figliuolo per la seconda.
</p>

<p>
Ci assicura Svetonio <span class="fnote">[Sueton., in Tib., cap. 26.]</span>, che Tiberio,
il quale avea preso il consolato per far onor
al figliuolo, da lì a tre mesi lo rinunziò,
senza sapersi finora se alcuno subentrasse
console in luogo suo. Niuno probabilmente,
scrivendo Dione <span class="fnote">[Dio, lib. 57.]</span>, che Tiberio,
<i>finito il suo Consolato</i>, ritornò a
Roma nè egli vi ritornò, se non alla fine
dell'anno. In fatti venuta la primavera
dell'anno presente, trovandosi esso Tiberio,
o pure fingendo d'essere con qualche
<span class="pagenum"><a name="Page_64" id="Page_64"></a>[64]</span>
incomodo di sanità, volle mutar aria,
e se n'andò a Campania. Chi credette ciò
fatto per lasciar al figliuolo tutto l'onore
del consolato, ed altri, perchè gli cominciasse
a rincrescere il soggiorno di Roma,
essendogli specialmente molesta l'ambizione
di Livia Augusta sua madre, che faceva
di mani e di piedi per comandare anch'ella,
e per dividere il governo con lui:
cosa ch'egli non sapea sofferire. Parve perciò
che fin d'allora egli meditasse di volontariamente
esiliarsi da Roma, siccome
vedremo che succedette dipoi. Turbata fu
anche nell'anno presente l'Africa da Tacfarinate <span class="fnote">[Tacit., lib. 3, cap. 35.]</span>;
laonde si vide spedito colà Giunio
Bleso, zio materno di Sejano, per regolar
quegli affari. Tentò in questo anno Severo
Cecina nel Senato di far rinnovar
l'antica disciplina de' Romani, che non
permetteva ai governatori delle provincie
di condur seco le loro mogli. Ma Druso
console e la maggior parte de' senatori furono
di contrario sentimento. Pericoloso
era troppo allora il lasciar le dame romane
lungi dai mariti, e in loro balìa: tanta era
la corruttela de' costumi. Fu anche proposto
di rimediare all'abuso introdotto e
troppo cresciuto, che chiunque de' malfattori
e degli schiavi fuggitivi si ricoverava
alle immagini o statue degl'imperadori,
era in salvo. Da tanti asili proveniva
la moltiplicità de' misfatti, e l'impunità
de' delinquenti. Druso cominciò a far provare
ad alcuni nobili rifuggiti colà il gastigo
meritato dai lor delitti, e ciò con
plauso universale. Nella Tracia si sollevarono
alcuni di que' popoli, ed impresero
anche l'assedio di Filippopoli. Convenne
inviare colà a reprimerli Publio Vellejo,
forse il medesimo che ci lasciò un pezzo
di storia scritta con leggiadria, ed insieme
con penna adulatrice. Poca fatica occorse a
dissipar quella gentaglia. Neppure andò
in quest'anno esente da ribellioni la Gallia.
Giulio Floro in Treveri, Giulio Sacroviro
negli Edui, furono i primari a commovere
la sedizione in varie città, malcontente
de' Romani, a cagion della gravezza
<span class="pagenum"><a name="Page_65" id="Page_65"></a>[65]</span>
de' tributi e dei debiti fatti per pagarli.
Restò in breve talmente incalzato
Floro da Visellio Varrone e da Cajo Silio
legati, o, vogliam dire, tenenti generali
de' Romani, che con darsi la morte diede
anche fine alla guerra in quelle parti. Più
da far s'ebbe a domar Sacroviro, che, occupata
la città d'Autun, capitale degli Edui,
menava in campo circa quarantamila
persone armate. Nulladimeno una
battaglia datagli da Silio, con fortunato
successo, ridusse ancor lui ad abbreviarsi
di sua mano la vita. Fu in quest'anno
chiamato in giudizio Cajo Lutorio Prisco
cavalier romano, e celebre poeta di questi
tempi, il quale avea composto un lodatissimo
poema in morte di Germanico,
per cui fu superbamente regalato. Avvenne
che anche Druso Cesare caduto infermo
fece dubitar di sua vita; laonde egli preparò
un altro poema sopra la morte di
lui. Guarì Druso; ma Prisco, mosso dalla
vanagloria, non volendo perdere il plauso
dell'insigne sua fatica, lesse quel poema
in una conversazione di dame romane.
Questo bastò al senato per fargliene un
delitto, e delitto che fu immediatamente
punito colla morte di lui: a tanta viltà
d'adulazione e di schiavitù oramai era
giunto quell'augusto consesso <span class="fnote">[Dio, lib. 57. Tacitus, lib. 3, cap. 50.]</span>. S'ebbe
a male Tiberio, non già perchè l'avessero
condannato a morte, ma perchè aveano
eseguita la sentenza, senza ch'egli ne fosse
informato. E però fu fatta una legge
che da lì innanzi non si potesse pubblicar
nè eseguire sentenza di morte data
dal senato, se non dieci giorni dappoi, acciocchè
se l'imperadore fosse assente
dalla città, potesse averne notizia. Teodosio
il Grande, augusto, prolungò poi
questo termine sino a trenta giorni per
li condannati dall'imperadore, e verisimilmente
ancora per le sentenze del
senato.
</p>

<p>
<span class="pagenum"><a name="Page_66" id="Page_66"></a>[66]</span>
</p>

<hr />

<h2 class="hidden"><a name="XXII" id="XXII"></a>XXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">XXII</span>. Indizione <span class="scp">X</span>.</td>
  </tr>
  <tr>
    <td><span class="sc">Tiberio</span> imperadore 9.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Quinto Haterio Agrippa</span> e <span class="sc">Cajo
Sulpicio Galba</span>.
</p>

<p>
Questo Galba console, non so dire
se padre o pur fratello fosse di Galba,
che fu poi imperadore, asserendo Svetonio <span class="fnote">[Sueton., in Galba, cap. 3.]</span>
essere stato console il padre d'esso
Augusto, e poi soggiugnendo che Cajo
fratello d'esso imperadore, per non aver
potuto conseguire il proconsolato da
Tiberio, si uccise da sè stesso nell'anno
36 dell'Era nostra. Ai suddetti consoli
nelle calende di luglio furono sostituiti
<i>Marco Coccejo Nerva</i>, creduto avolo
di Nerva, poscia imperadore, e <i>Cajo Vibio
Ruffino</i>. Era cresciuto in eccesso <span class="fnote">[Tacitus, lib. 3, cap. 55.]</span>
il lusso delle nozze, ne' conviti, e per altri
capi nella città di Roma, senza far
più caso delle leggi e prammatiche pubblicate
da Augusto, e prima d'Augusto:
il che s'era tirato dietro l'aumento dei
prezzi delle robe e dei viveri. Fu proposto
in senato di rimediare al disordine
col moderar le spese. Ma una lettera di
Tiberio, che ne accennava le difficoltà,
distrusse tutta la buona intenzion degli
edili. Tacito nota, che si continuò in sì
fatto scialacquamento fino ai tempi di
Vespasiano imperadore, sotto cui cominciarono
i Romani a darsi alla parsimonia,
non già per qualche legge o comandamento
del principe, ma perchè così
facea lo stesso Augusto: tanto può a
regolare e sregolare i costumi l'esempio
de' regnanti. In quest'anno ancora Tiberio
scrisse al senato, chiedendo la podestà
tribunizia per <i>Druso Cesare</i> suo figliuolo,
affine di costituirlo in tal maniera
compagno suo nell'autorità e metterlo in
istato d'essere suo successore nell'imperio.
Fu prontamente ubbidito, e con giunte
di novità all'onore: al che nondimeno
Tiberio non consentì. Veggonsi
<span class="pagenum"><a name="Page_67" id="Page_67"></a>[67]</span>
medaglie <span class="fnote">[Mediobarb., in Num. Imperator.]</span> di <i>Druso</i>, nelle quali è espressa
questa podestà. Motivo di lungo e tedioso
esame diedero dipoi al senato gli asili
delle città greche, tanto in Europa che in
Asia. Ogni tempio era divenuto un sicuro
rifugio d'impunità ad ogni schiavo fuggitivo,
ad ogni debitore e a chiunque era
in sospetto di delitti capitali. Furono citate
quelle città a produrre i loro privilegii.
Si trovò per la maggior parte insussistente
in esse il diritto dell'asilo; e
però fu moderato quell'eccesso. Infermatasi
intanto gravemente Livia Augusta,
conobbe Tiberio suo figliuolo la necessità
di tornarsene per visitarla. Gareggiarono
a più non posso i senatori,
per inventar cadauno pubbliche dimostrazioni
del loro affanno per vita sì cara
e della comun premura per la di lei salute;
studiandosi di placare gl'insensati
loro dii. Andò tanto innanzi la vilissima
loro adulazione, che stomacò lo stesso
Tiberio in guisa ch'ebbe a dire più volte
in uscir dalla curia: <i>Oh che gente inclinata
alla servitù!</i> Nè a lui piaceano tanti
sfoggi di una stima verso la sua madre,
siccome maggiore incentivo alla di lei
natìa superbia e voglia di dominare. Continuavano
tuttavia le turbolenze dell'Africa.
Tacfarinate ribello era giunto a tale
alterigia, che, spediti suoi ambasciadori a
Tiberio, gli avea chiesto per sè e per l'esercito
suo un determinato paese da signoreggiare:
minacciando, non esaudito,
una fierissima guerra. Per questa ardita
dimanda fumò di collera Tiberio, e mandò
ordine a Bleso proconsole di tirar
colle buone all'ubbidienza i sollevati, per
far poscia prigione, se mai poteva, quel
temerario. Grande sforzo fece per tale
incitamento Bleso, e prese un di lui fratello,
ma non fu già egli stesso. Di poco
rilievo furono le sue imprese; contuttociò
Tiberio, perchè egli era zio materno del
favorito Sejano, gli fece accordare gli ornamenti
trionfali. Morì in quest'anno Asinio
Salonino, figliuolo d'Asinio Gallo e di
Vipsania, ripudiata già da Tiberio Augusto,
<span class="pagenum"><a name="Page_68" id="Page_68"></a>[68]</span>
e però fratello uterino di Druso
Cesare.
</p>

<hr />

<h2 class="hidden"><a name="XXIII" id="XXIII"></a>XXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">XXIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Tiberio</span> imperadore 10.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cajo Asinio Pollione</span> e <span class="sc">Lucio Antistio
Vetere</span> o sia <span class="sc">Vecchio</span>.
</p>

<p>
Benchè gli autori de' fasti consolari
comunemente dieno ad <i>Antistio Vetere</i>
il prenome di <i>Cajo</i>, pure <i>Lucio</i> vien da
me nominato sul fondamento d'una
iscrizione della mia Raccolta <span class="fnote">[Thesaurus Novus Inscript., pag. 301, n. 4.]</span>, posta
Q. IVNIO BLASEO, L. ANTISTIO VETERE;
dalla quale eziandio si può raccogliere
che nelle calende di luglio ad
Asinio Pollione fu sostituito <i>Quinto Giunio
Bleso</i>, già da noi veduto governatore
dell'Africa. Probabilmente <i>Asinio Pollione</i>,
fratello fu del poco fa defunto
Asinio Salonino. Mancò di vita sui primi
mesi dell'anno presente, dopo lunga
malattia <i>Druso Cesare</i> <span class="fnote">[Tacitus, lib. 4, c. 8.]</span>, unico figliuolo
di Tiberio Augusto, giovane destinato a
succedergli nell'imperio. Voce pubblica
fu che un lento veleno, fattogli dare da
Elio Sejano, il conducesse a morte. Tacito
e Dione <span class="fnote">[Dio, lib. 58.]</span> danno questo fatto per
certo. Druso, giovane facilmente portato
alla collera, non potendo digerir l'eccesso
del favore di cui godea Sejano
presso il padre, un dì venne alle mani
con lui, e gli diede uno schiaffo, come
vuol Tacito, parendo poco verisimile che
il percussore fosse lo stesso Sejano, come
s'ha da Dione. Questo affronto, ma
più la segreta sete di Sejano di arrivare
all'imperio, a cui troppo ostava l'esser
vivente Druso, gli fece studiar le vie di
levarlo dal mondo. Cominciò la tela,
con adescar <i>Giulia Livilla</i>, sorella del
fu Germanico Cesare e moglie d'esso
Druso, traendola alle sue disoneste voglie.
Dopo di che non gli riuscì difficile
colle promesse del matrimonio e dell'imperio
<span class="pagenum"><a name="Page_69" id="Page_69"></a>[69]</span>
a farla precipitare in una congiura
contro la vita del marito. Scelto Liddo,
uno degli eunuchi suoi più cari, un tal
veleno gli diede che potesse parer naturale
la di lui malattia. Non si conobbe
allora l'iniquo manipolator di questo
fatto; ma da lì ad otto anni nella caduta
di Sejano, ciò venne alla luce per confessione
di Apicata sua moglie. Con tal
costanza nondimeno portò Tiberio la
perdita del figliuolo, che i maligni giunsero
fino a sospettare lui stesso complice
o autore del veleno, quasichè Druso
avesse prima pensato di avvelenare il
padre. Neppur Tacito, benchè inclinasse
ad annerir tutte le azioni di Tiberio,
osò prestar fede a così inverisimil diceria.
Del resto non erano tali i costumi
e le inclinazioni di Druso, che i Romani
internamente si affliggessero della di lui
morte. Lasciò egli tre figliuoli di tenera
età, ma che l'un dietro all'altro furono
rapiti dalla morte, di modo che la succession
dell'imperio cominciò a destinarsi
ai figliuoli di <i>Germanico</i>. In abbondanza
furono fatti onori alla memoria
di Druso; ma Tiberio non ammise chi
gareggiava per passar seco atti di condoglianza,
affinchè non gli si rinnovassero
le piaghe del dolore. E perchè da
lì a non molto tempo gli ambasciadori
d'Ilio, o sia di Troja, venuti a Roma <span class="fnote">[Sueton., in Tiber., cap. 52.]</span>,
gli spiegarono il lor dispiacere a cagion
della perdita del figliuolo, per deriderli
rispose: «Che anch'egli si condoleva
con loro per la morte d'Ettore,» ucciso
mille e dugento anni prima.
</p>

<p>
Buone qualità avea Tiberio mostrato
in addietro, e competente governo avea
fatto <span class="fnote">[Dio, lib. 57.]</span>. Già dicemmo che tolto di vita
Germanico, cominciò egli a declinar al
male. Peggiorò anche dopo la morte di
Druso. Nondimeno a renderlo più cattivo
contribuì non poco l'ambizioso e
perverso Sejano, le cui mire tendevano
tutte a regnar solo col tempo. Perchè
gliene avrebbono impedito l'acquisto i
<span class="pagenum"><a name="Page_70" id="Page_70"></a>[70]</span>
figliuoli di Germanico, nipoti per adozione
di Tiberio, e raccomandati in quest'anno
dallo stesso Tiberio al senato,
nè poteva Sejano sbrigarsi di loro col
veleno per la buona cura che avea di
essi, e della propria pudicizia Agrippina
lor madre: si diede a fomentar ed accrescere
l'odio di Tiberio contro d'essi,
e il mal animo di Livia Augusta contro
d'Agrippina. Chiunque ancora de' nobili
sembrava a lui capace d'interrompere
i voli della sua fortuna, cominciò egli
sotto vari pretesti, e massimamente di
aver essi sparlato di Tiberio, a perseguitarli
con accuse che in questi tempi ad
alcuni, e col progresso del tempo a moltissimi
costarono la vita <span class="fnote">[Tacitus, lib. 4, cap. 14.]</span>. Succedeva
talvolta che gl'istrioni, o vogliam dire i
commedianti, eccedevano nell'oscenità,
e tagliavano i panni addosso a determinate
donne romane, o pure porgevano
occasioni a risse. Tiberio li cacciò di
Roma, e vietò l'arte loro in Italia. Alle
persone di merito dopo morte erano
state alzate alcune statue da esso Tiberio.
Videsi nel presente anno questa deformità,
cioè, ch'egli mise la statua di
bronzo di Sejano nel pubblico teatro.
L'esempio del principe servì ad altri,
per esporne molte altre simili. E conoscendo
già ognuno che costui era la
ruota maestra della fortuna e degli affari,
risonavano dappertutto le sue lodi
ed anche nello stesso senato; piena sempre
di nobili l'anticamera di lui; i consoli
stessi frequenti visite gli faceano;
nulla in fine si otteneva, se non passava
per le mani di lui. Una bestialità di Tiberio
vien raccontata sotto quest'anno.
Un insigne portico di Roma minacciava
rovina, essendosi molto inchinate le colonne
che lo sostenevano <span class="fnote">[Dio, lib. 57.]</span>. Seppe un
bravo architetto con argani ed altri ingegni
ritornarlo al suo primiero sito.
Maravigliatosene molto Tiberio, il fece
bensì pagare, ma il cacciò anche fuori
di Roma. Tornato un dì costui per supplicarlo
<span class="pagenum"><a name="Page_71" id="Page_71"></a>[71]</span>
di grazia, credendo di farsi del
merito, gittò un vaso di vetro in terra;
poi raccoltolo fece vedere che possedeva
il secreto di racconciarlo. Gli fece Tiberio
levar la vita, senza sapersi il vero
motivo di così pazza e crudele sentenza.
Scrive Plinio <span class="fnote">[Plinius, lib. 36, cap. 26.]</span> lo stesso più chiaramente,
dicendo che quel vetro era molle
e pieghevole, come lo stagno, con aggiugnere
nulladimeno, essere stata questa
una voce di molti, ma poco creduta dai
saggi.
</p>

<hr />

<h2 class="hidden"><a name="XXIV" id="XXIV"></a>XXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">XXIV</span>. Indizione <span class="scp">XII</span>.</td>
  </tr>
  <tr>
    <td><span class="sc">Tiberio</span> imperadore 11.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Servio Cornelio Cetego</span> e <span class="sc">Lucio
Viselio Varrone</span>.
</p>

<p>
Ancorchè Tiberio non chiedesse al
senato la confermazione della sua suprema
autorità <span class="fnote">[Dio, lib. 57.]</span>, finito il decennio di
essa, come usò Augusto, perchè egli
non l'avea dianzi ricevuta per un determinato
tempo: pure si solennizzarono i
decennali del suo imperio con varii giuochi
pubblici e feste. E perciocchè <span class="fnote">[Tacitus, lib. 4, cap. 16.]</span> i
pontefici e sacerdoti aveano fatto dei
voti per la conservazione della vita di
Tiberio, unendo anche con lui <i>Nerone</i> e
<i>Druso</i>, cioè i due maggiori figliuoli del
defunto <i>Germanico</i>, se l'ebbe a male il
geloso Tiberio. Volle sapere, se così
avessero fatto per preghiere o per minacce
d'Agrippina lor madre; ed inteso
che no, li rimandò, non senza qualche
riprensione. Poscia nel senato si lasciò
meglio intendere, con dire che non si
avea con prematuri onori da eccitare od
accrescere la superbia de' giovani per lo
più sconsigliati. Sejano anch'egli non
lasciava di fargli paura, ripetendo essere
già divisa Roma in fazioni; una d'esse
portare il nome di Agrippina; e doversi
perciò prevenire maggiori disordini. Dato
<span class="pagenum"><a name="Page_72" id="Page_72"></a>[72]</span>
fu quest'anno fine alla guerra, già
mossa da Tacfarinate in Africa. Era proconsole
di quelle provincie Publio Dolabella,
e tuttochè fosse stata richiamata
in Italia la legione nona che era in quelle
parti, pure raccolti quanti soldati romani
potè, all'improvviso assalì i Numidi,
mentre sotto il comando di esso Tacfarinate
stavano raccolti sotto un castello
mezzo smantellato. Fatta fu strage di
loro, e fra gli uccisi vi restò il medesimo
Tacfarinate, per la cui morte ritornò la
quiete fra que' popoli. Fu in quella azione
aiutato Dolabella da Tolomeo figliuolo
di Giuba, re della Mauritania. Erano
dovuti al vincitore proconsole gli onori
trionfali, ed egli ne fece istanza; ma non
gli ottenne, perchè a Sejano non piacque
di vederlo uguagliato nella lode a Bleso
suo zio, predecessore di Dolabella nel
governo che pure avea ricevuto quel
premio, con aver operato tanto meno.
A <i>Tolomeo</i> re fu inviato da Tiberio in
dono uno scettro d'avorio, e una veste
ricamata in segno del gradimento dello
aiuto prestato. Perseguitò Tiberio in
quest'anno alcuni de' nobili, non d'altro
delitto rei che d'aver mostrato il loro
amore a Germanico e a' suoi figliuoli;
e ad alcuni per questo gran misfatto,
tolta fu la vita, crescendo ogni dì più la
crudeltà del principe, e per conseguente
il comune odio contro di lui. Abbondavano
allora le spie; orecchio si dava a
tutti gli accusatori, e niuno era sicuro.
Nelle contrade di Brindisi un Tito Cortisio,
soldato pretoriano ne' tempi addietro,
mosse a sedizione i servi o, vogliam
dire, gli schiavi di quelle parti; e
vi fu paura d'una guerra servile. Ma
per la sollecitudine di Tiberio e di Curzio
Lupo questore, che con un corpo di
armati volò contro di loro, restò in
breve estinto il nascente incendio. Hanno
osservato gli eruditi <span class="fnote">[Noris, Cenotaph. Pisan., Dissert. 2, cap. 16.
Blanch., in Anastas. Schelestratus et alii.]</span> che nell'anno
presente avendo Valerio Grato dato
fine al suo governo della Giudea, Tiberio
<span class="pagenum"><a name="Page_73" id="Page_73"></a>[73]</span>
spedì colà per procuratore e governatore
<i>Ponzio Pilato</i>, di cui è fatta menzione
nel Vangelo.
</p>

<hr />

<h2 class="hidden"><a name="XXV" id="XXV"></a>XXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">XXV</span>. Indizione <span class="scp">XIII</span>.</td>
  </tr>
  <tr>
    <td><span class="sc">Tiberio</span> imperadore 12.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Asinio Agrippa</span> e <span class="sc">Cosso
Cornelio Lentolo</span>.
</p>

<p>
Vien creduto che <i>Cosso</i> sia un prenome
particolare della casa de' Cornelii
Lentoli. Nuovo esempio dell'infelicità dei
Romani, regnando il crudele Tiberio e
il prepotente Sejano, si vide nel presente
anno <span class="fnote">[Tacitus, lib. 4, cap. 34.]</span>. Cremuzio Cordo, uno de' migliori
ingegni de' Romani d'allora, avea
composta <span class="fnote">[Dio, lib. 57.]</span> una storia delle guerre civili
di Cesare e Pompeo, conducendola anche
ai tempi d'Augusto. Lo stesso Augusto
l'avea letta, e, siccome principe saggio e discreto,
non se n'era punto formalizzato.
Ma avendo Cremuzio dipoi, forse con qualche
parola, disgustato Sejano, si trovarono
in quella storia dei delitti gravissimi. Egli
avea lodato Bruto e Cassio uccisori di
Cesare, e chiamato lo stesso Cassio <i>l'ultimo
dei Romani</i>. Male non avea detto di Giulio
Cesare, nè di Augusto, ma neppure stato
era prodigo di lodi verso di loro. Fu accusato
per questo nel senato, e Tiberio
con occhio arcigno gli diede assai a conoscere
d'essere indispettito contro di
lui. Si difese egli coll'esempio di Tito Livio
e d'altri scrittori e storici precedenti;
ma tornato a casa, ed increscendogli di vivere
sotto un sì tirannico governo, si lasciò
morir di fame. Sentenziati furono al fuoco
i di lui scritti; contuttociò avendone
Marcia sua figliuola conservata una copia,
vennero dopo la morte di Tiberio alla
luce, accolti allora con ansietà maggiore
dal pubblico appunto per la persecuzione
sofferta dall'autor d'essi, ma a noi poscia
rubati dalla voracità de' tempi. Osserva
Tacito la mellonaggine di que' potenti,
che mal operando non vorrebbono
<span class="pagenum"><a name="Page_74" id="Page_74"></a>[74]</span>
che la memoria de' lor perversi fatti passasse
ai posteri; e tutto fanno per abolirla.
Ma Iddio permette ch'ella vi passi per
castigare anche nel nostro mondo chi
s'è abusato della potenza in danno de' popoli.
Ai Ciziceni in quest'anno levato fu
il privilegio di regolarsi colle proprie leggi
e co' propri magistrati; e ciò perchè non
avevano per anche terminato un tempio
eretto ad Augusto ed avevano imprigionati
alcuni cittadini romani. Le città di
Spagna in questi tempi, inclinate anch'esse
all'adulazione, inviarono ambasciatori
a Tiberio, pregandolo di permettere che
innalzassero dei templi a lui e a Livia
Augusta sua madre, siccome egli avea
conceduto alle città dell'Asia. Tacito mette
le più belle sentenze in bocca di Tiberio <span class="fnote">[Tacitus, loc. cit.]</span>,
con riferire il ragionamento di
lui fatto nel senato per cui nol volle loro
permettere, riconoscendo sè stesso per
uno de' mortali, e bastando a lui di avere
un tempio nel cuore de' senatori per l'amore
e la stima che sperava da essi. Salì
poi tanto alto l'ambizion di Sejano, che
nel presente anno arditamente supplicò
per ottenere in moglie <i>Giulia Livilla</i>, vedova
del fu <i>Cajo Cesare</i>, figliuolo adottivo
di Augusto, e poi del defunto <i>Druso
Cesare</i>, e nuora del medesimo Tiberio.
Quantunque fosse eccessivo il favore di
Tiberio verso di lui, pure non si lasciò
indurre l'astuto principe ad accordargli
tal grazia: il che sconcertò forte le misure
di Sejano, e lo rendè malcontento
della propria per altro smoderata fortuna.
Tuttavia mise in ordine altre macchine,
siccome vedremo nell'anno seguente.
Credono alcuni letterati <span class="fnote">[Pagius, in Critic. Baron., Stampa et alii.]</span>, che
in quest'anno corresse l'<i>anno <span class="scp">XV</span> dell'impero
di Tiberio</i>, enunziato da san Luca,
in cui san Giovanni Batista diede principio
alle sue prediche. Prendesi tal anno
dal fine d'agosto dell'anno undecimo
dell'Era cristiana, in cui Tiberio colla
podestà tribunizia fu costituito suo collega
nell'imperio d'Augusto.
</p>

<p>
<span class="pagenum"><a name="Page_75" id="Page_75"></a>[75]</span>
</p>

<hr />

<h2 class="hidden"><a name="XXVI" id="XXVI"></a>XXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">XXVI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Tiberio</span> imperadore 13.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cajo Calvisio Sabino</span> e <span class="sc">Gneo Cornelio
Lentolo Getulico</span>.
</p>

<p>
Ebbero questi consoli nelle calende
di luglio per successori nella dignità <i>Quinto
Marcio Barea</i> e <i>Tito Rustio Nummio
Gallo</i>. V'ha chi crede non doversi attribuire
il nome di <i>Cornelio</i> a <i>Lentolo Getulico</i>.
Ma certamente i Lentoli soleano
essere della famiglia <i>Cornelia</i>, come si
può vedere nei Trattati dell'Orsino e
Patino, e di Antonio Agostino. S'erano
messi in armi <span class="fnote">[Tacitus, lib. 6, cap. 46.]</span> alcuni popoli della Tracia,
perchè non voleano sofferir che si
facesse dai Romani leva di soldati nei
lor paesi; negavano anche ubbidienza a
<i>Remetalce</i> re loro. A Poppeo Sabino fu
data l'incombenza di marciar contro di
loro con quelle forze che potè raccogliere;
e questi sì fattamente gli strinse, che
per la fame e più per la sete, parte rimasero
uccisi, e il rimanente se n'andò disperso.
Per tal vittoria accordati furono
a Sabino gli onori trionfali. Crebbero in
questo anno le amarezze fra Tiberio ed
Agrippina, vedova di Germanico, perchè
fu condannata Claudia Pulcra, o sia Bella,
cugina di lei. Parlò alto Agrippina a
Tiberio, il pregò ancora di darle marito;
ma egli, che temeva competenza nel governo,
la lasciò senza risposta. Fu poi
gran lite in Roma fra gli ambasciadori
delle città dell'Asia, gareggiando cadauna
per aver l'onore di alzare un tempio ad
Augusto. La decision del senato cadde
in favore della città di Smirna. Ritirossi
nell'anno presente Tiberio nella Campania,
col pretesto di andare a dedicare un
tempio a Giove in Capoa, e un altro in
Nola ad Augusto, morto in quella città.
Suo pensiero era di non ritornar più a
Roma, e così fu in fatti. Si misero tutti
allora a scandagliare i motivi di questa
ritirata. Chi pensò ciò avvenuto per arte
<span class="pagenum"><a name="Page_76" id="Page_76"></a>[76]</span>
e suggestione di Sejano, che voleva restar
solo alla testa degli affari in Roma,
e seppe così ben dipingere gl'incomodi,
a' quali era sottoposto il principe per tante
visite, suppliche e giudizii, che l'indusse
a cercar la quiete nella solitudine. Furono
altri di parere, ch'egli se ne andasse,
per non poter più sofferire l'ambizion
di Livia sua madre, giacchè ella credeva
a sè competente il far da padrona
al pari di lui: cosa ch'egli non sapea digerire,
ma neppure assolutamente vietare,
considerando la signoria sua un dono
di lei. Credettero finalmente altri, che
si movesse Tiberio a tal risoluzione solamente
per impulso proprio originato
dall'infame sua libidine, in cui da gran
tempo ero immerso, e continuava più
che mai il sozzo vecchio, ma con istudiarsi
di soddisfarla in segreto al che
era più proprio un luogo ritirato. Si aggiungeva
l'esser egli d'alta, ma gracile
statura, col capo calvo e colla faccia
sparsa d'ulcere, e coperta per lo più da
empiastri. Hanno perciò creduto alcuni,
che ciò fosse un frutto della sua sordida
impudicizia, e che il morbo gallico somministrasse
ancora in que' tempi un castigo,
benchè raro, ai perduti dietro alle
femmine prostitute. Vergognandosi egli
di comparire in pubblico con sì deforme
figura, parve ad alcuni di trovare in lui
bastante motivo di fuggire dal consorzio
degli uomini. In fatti anche dopo la morte
della madre e di Sejano, si tenne egli lontano
da Roma, benchè talvolta andasse
burlando la gente credula, con ispargere
voce del suo imminente ritorno. Pochi
cortigiani volle seco Tiberio. Fra essi furono
Sejano e Coccejo Nerva, personaggio
pratico della giurisprudenza e probabilmente
avolo di Nerva, che fu dipoi
imperadore. Ad assaissimi lunari e ciarle
senza fine dei Romani diede motivo la
risoluzion presa da Tiberio, nè queste
furono a lui ignote. Con levar la vita ad
alcuni, forse anche innocenti, egli insegnò
agli altri ad esaminare e censurar
con più riguardo le azioni de' tiranni.
</p>

<p>
<span class="pagenum"><a name="Page_77" id="Page_77"></a>[77]</span>
</p>

<hr />

<h2 class="hidden"><a name="XXVII" id="XXVII"></a>XXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">XXVII</span>. Indizione <span class="scp">XV</span>.</td>
  </tr>
  <tr>
    <td><span class="sc">Tiberio</span> imperadore 14.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Licinio Crasso</span> e <span class="sc">Lucio
Calpurnio Pisone</span>.
</p>

<p>
Il primo di questi consoli in due iscrizioni
riferite dal Reinesio <span class="fnote">[Reinesius, Inscription. Class. <span class="scp">VII</span>, n. 10, 18.]</span>, vien
chiamato MARCVS CRASSVS FRVGI.
Queste iscrizioni, senz'avvedermi ch'erano
già pubblicate, le ho inserite ancor
io nella mia raccolta; e sono ben più da
attendere, che la rapportata dallo Sponio,
per conoscere il vero cognome d'esso
console. Andò in quest'anno Tiberio
Augusto a fissar la sua abitazione nell'amena
isola di Capri, otto miglia distante
da Surrento, tre dalla terra ferma,
sprovveduta di porto, e solo accessibile
a piccole barche, dove ritirato, con suo
comodo continuò a sfogare la infame sua
lussuria. Non si sa quante guardie egli
menasse seco. Molto strano era nondimeno,
che un imperadore soggiornasse
in sì piccolo sito per dieci anni senza aver
paura de' corsari, o di chi gli volesse
male. Fors'egli si assicurò sulla difficoltà
di approdare colà per cagion degli
scogli. Pochi giorni dopo il suo arrivo
un pescatore per mezzo di essi scogli penetrò
nell'isola <span class="fnote">[Sueton., in Tiber., cap. 60.]</span>, e gli presentò un bel
mullo o triglia, pesce allora stimatissimo.
Perchè s'ebbe non poco a male Tiberio,
che costui per quella difficile via fosse entrato,
fece fregargli e lacerargli il volto
col medesimo pesce; e buon per lui che
non gli accadde di peggio. Sejano intanto
non tralasciava diligenza alcuna per accendere
sempre più la diffidenza e l'odio
di Tiberio contro di <i>Agrippina</i>, vedova
di Germanico, e contro di <i>Nerone</i>
primogenito d'essa, non quello che fu poi
imperadore. Secondo le apparenze dovea
questo giovane principe, siccome nipote
per adozione di Tiberio, succedere a lui
nell'imperio. Sejano, che v'aspirava anch'egli
<span class="pagenum"><a name="Page_78" id="Page_78"></a>[78]</span>
il tenea forte di vista; segretamente
ancora inviava persone, che sotto
specie d'amicizia il gonfiavano, esortandolo
a mostrar più spirito; tale esser il
desiderio del popolo romano; tale quel
degli eserciti. All'incauto giovane scappavano
talvolta parole, che meglio sarebbe
stato il tenerle fra i denti. Tutto era
riferito a Sejano, e tutto passava, forse
anche con delle giunte, alle orecchie di
Tiberio, con aggiungere sospetti a sospetti.
Però nell'anno presente furono messi
soldati alla guardia del palazzo d'Agrippina,
affin di risapere chi v'andava e che
vi si parlava: tutti segni funesti di maggiore
strepito e della futura ruina. Accadde
in quest'anno un caso quasi incredibile
e sommamente lamentevole, che
ha pochi pari nella storia <span class="fnote">[Tacitus, lib. 2 Annal., c. 62. Sueton., in
Tiber., c. 40.]</span>. In Fidene,
città lontana da Roma cinque sole miglia,
cadde in pensiero ad un uomo di
bassa sfera, e neppur ricchissimo, per nome
Atilio, di schiatta libertina, di fabbricare
un anfiteatro di legno di gran mole,
per dar al popolo lo spettacolo de' gladiatori.
Siccome non v'era divertimento, di
cui fossero sì ghiotti i Romani, come di
questo; venuto quel dì, a folla vi corse
da Roma la gente, uomini e donne d'ogni
età. Ma quella macchina era mancante
di buoni fondamenti, e peggio legata;
però ecco sul più bello dell'azione
precipitar tutto l'anfiteatro. Vi restarono
soffocate o per la caduta sfracellate ventimila
persone e trenta altre mila ferite
in varie guise, con braccia e gambe rotte
e simili altri mali, con urli e grida che
andavano al cielo. Fu almeno considerabile
la carità de' cittadini romani,
che nelle loro case accolsero tutti que' miseri,
somministrando loro vitto, medici
e medicamenti, con isvegliarsi l'antico
lodevol costume degli antichi, i quali così
trattavano dopo le battaglie i soldati feriti.
La pena data ad Atilio per la somma
sua balordaggine, fu l'esilio; ed uscì
un editto, che da lì innanzi non potesse
<span class="pagenum"><a name="Page_79" id="Page_79"></a>[79]</span>
dare il giuoco de' gladiatori, se non chi
possedeva quattrocentomila sesterzi di
valsente, e che fosse approvato l'anfiteatro
da intendenti architetti. A questa
disavventura tenne dietro in Roma un
grave incendio, che consumò tutte le case
poste nel monte Celio. Tiberio all'avviso
di un tal danno spontaneamente si mosse
alla liberalità, inviando gran soccorso di
danaro a chi avea patito: il che gli fece
assai onore, e ne fu anche ringraziato
dal senato.
</p>

<hr />

<h2 class="hidden"><a name="XXVIII" id="XXVIII"></a>XXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="2">Anno di</td>
    <td><span class="sc">Cristo</span> <span class="scp">XXVIII</span>. Indizione <span class="scp">I</span>.</td>
  </tr>
  <tr>
    <td><span class="sc">Tiberio</span> imperadore 15.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Appio Giulio Silano</span> e <span class="sc">Silio Nerva</span>.
</p>

<p>
Gran romore e compassione cagionò
in quest'anno in Roma la caduta di
Tizio Sabino, illustre cavaliere romano <span class="fnote">[Tacitus, lib. 4, c. 68. Dio, lib. 58.]</span>.
Era egli de' più affezionati alla
famiglia di Germanico, praticava in casa
d'Agrippina, l'accompagnava in pubblico.
Sejano gli tese le reti. Latinio Laziare,
d'ordine suo, s'insinuò nella di
lui amicizia cominciando con amichevoli
ragionamenti intorno alle afflizioni
di Agrippina, e del mal trattamento a
lei fatto e a' suoi figliuoli da Tiberio:
del che andava mostrando gran compassione.
Non potè Sabino ritenere le
lagrime, e sdrucciolò in lamenti contro
la crudeltà e superbia di Sejano, non la
perdonando neppure a Tiberio. Con tali
ragionamenti si strinse fra loro una
stretta confidenza. In un giorno determinato
Laziare trasse in sua casa il mal
accorto Sabino, per avvertirlo di disgrazie
che soprastavano ai figliuoli di Germanico.
Stavano ascosi nella camera
vicina tre detestabili senatori per udir
tutto, ed udirono in fatti Sabino sparlar
di Tiberio e di Sejano. L'accusa tosto
andò al senato, ed egli imprigionato, fu
nel primo dì solenne dell'anno condotto
al supplicio con terrore di ognuno che
<span class="pagenum"><a name="Page_80" id="Page_80"></a>[80]</span>
seppe la frode usata. Ebbe da lì innanzi
ognuno sommo riguardo nel parlare del
governo, nè pur attentandosi d'ascoltare,
nè fidandosi d'amici, e sospettando fin
delle stesse mura. Gittato il corpo di
Sabino nel Tevere, un suo cane, che lo
avea seguitato alla prigione, e s'era trovato
alla sua morte, andò anch'esso a
precipitarsi e a morire nel fiume: del
che altri esempi si son più volte veduti.
Plinio anch'egli parla <span class="fnote">[Plinius, lib. 8, c. 40.]</span> della fedeltà
di questo cane, ma con pretendere che
fosse di un liberto di Sabino, condannato
con lui alla morte. Mancò di vita
in quest'anno <i>Giulia</i> figliuola di <i>Giulia</i>,
e nipote d'Augusto, la quale non men
della madre convinta già d'adulterio, e
relegata in un'isola da esso imperadore,
e sostenuta ivi da Livia Augusta, per
venti anni, avea fatto penitenza de' suoi
falli. Ribellaronsi in questi tempi i popoli
della Frisia, per non poter sofferire
i tributi loro imposti, leggeri sul principio,
e poscia accresciuti dagl'insaziabili
ministri colà inviati. Contra di loro marciò
Lucio Apronio vicepretore della Germania
inferiore con un buon corpo di
armati; ma volendo perseguitarli per
quel paese inondato dall'acque e pieno
di fosse, vi lasciò morti circa mille e
trecento de' suoi in più incontri, con
gloria de' Frisj e vergogna sua. Tiberio,
ancorchè dolente ne ricevesse la nuova,
pure per li suoi fini e timori politici
niun generale volle inviare colà. Troppa
apprensione gli facea il mettere in mano
altrui il comando di grossa armata. Faceva
istanza il senato, perchè Tiberio e
Sejano ritornassero; e in fatti vennero
essi in terra ferma della Campania; e
colà si portò non solamente il senato,
ma gran copia della nobiltà e della plebe
con ritornarsene poi quasi tutti malcontenti
o dell'alterigia di Sejano, o del
non aver potuto ottenere udienza dal
principe. Diede nell'anno presente Tiberio
in moglie a Gneo Domizio Enobarbo
<i>Agrippina</i>, figliuola di Germanico
<span class="pagenum"><a name="Page_81" id="Page_81"></a>[81]</span>
e di Agrippina, più volte da noi memorata.
Da loro poi nacque Nerone, mostro
fra gl'imperadori. Era già parente della
casa d'Augusto questo Gneo Domizio,
avendo avuto per avola sua Ottavia,
sorella d'Augusto. Svetonio <span class="fnote">[Suet., in Neron., c. 5. Dio, in Neron.]</span>, parlando
di costui, ci assicura ch'egli fu una sentina
di vizii; e però da meravigliarsi
non è, se il suo figliuolo, divenuto imperadore,
non volle essere da meno del
padre. Diceva lo stesso Domizio, che da
lui e da Agrippina nulla potea prodursi,
se non di cattivo e di pernicioso al pubblico.
Convien credere che questa Agrippina
juniore, ben dissomigliante dalla
madre, fosse in sinistro concetto anche
in sua gioventù.
</p>

<hr />

<h2 class="hidden"><a name="XXIX" id="XXIX"></a>XXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XXIX</span>. Indizione <span class="scp">II</span>.</td>
  </tr>
  <tr>
    <td><span class="sc">Pietro Apostolo</span> papa 1.</td>
  </tr>
  <tr>
    <td><span class="sc">Tiberio</span> imperadore 16.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Rubellio Gemino</span> e <span class="sc">Cajo
Rufio Gemino</span>.
</p>

<p>
Nelle calende di luglio furono sostituiti
altri consoli. Ha creduto taluno,
che fossero <i>Quinto Pomponio Secondo</i>, e
<i>Marco Sanquinio Massimo</i>. Ma il cardinal
Noris <span class="fnote">[Norisius, in epistola Consulari.]</span> con più fondamento mostrò
essere stati <i>Aulo Plauzio</i> e <i>Lucio Nonio
Asprenate</i>. Certamente egli è da dubitare,
che nell'assegnar i consoli sostituiti, si
sieno talvolta ingannati i fabbricatori
de' fasti consolari. Più d'un esempio di
ciò si trova nel Panvinio. Ora sotto
questi due consoli <i>Gemini</i> han tenuto e
tengono tuttavia alcuni letterati, che seguisse
la Passione del divin nostro Salvatore:
opinione fondatissima, perchè
assistita da una grande antichità, ed approvata
da molti de' santi Padri. Se così
è, a noi sia lecito di metter qui l'anno
primo del pontificato di san Pietro Apostolo.
Tertulliano <span class="fnote">[Tertull. contra Jud., c. 8.]</span>, autore che fiorì
<span class="pagenum"><a name="Page_82" id="Page_82"></a>[82]</span>
nel secolo seguente, chiaramente scrisse,
che il Signore patì <i>sub Tiberio Caesare,
Consulibus Rubellio Gemino et Rufio Gemino</i>.
Furono del medesimo sentimento
Lattanzio, Girolamo, Agostino, Severo
Sulpizio ed il Grisostomo. Altri poi han
riferito ad alcuno degli anni seguenti un
fatto sì memorabile della santa nostra
religione. All'istituto mio non compete
il dirne di più; e massimamente, perchè,
con tutti gli sforzi dell'ingegno e della
erudizione, non s'è giunto fin qui, e
verisimilmente mai non si giugnerà a
mettere in chiaro una così tenebrosa
quistione. A noi dee bastare la certezza
del fatto, poco importando l'incertezza
del tempo. Sino a quest'anno era vissuta
<i>Livia</i>, già moglie d'Augusto, e madre
di Tiberio <span class="fnote">[Tacitus, lib. 5, c. 1.]</span>, appellata anche Giulia da
Tacito e in varie iscrizioni, perchè dal
medesimo Augusto adottata. Morì essa
in età assai avanzata, con lasciar dopo
di sè il concetto d'essere stata donna
di somma ambizione, e non men provveduta
di sagacità per soddisfarla, con
aver saputo, a forza di carezze e di una
allegra ubbidienza in tutto, guadagnarsi
il cuore d'Augusto. Con tali arti condusse
al trono il figlio Tiberio, poco
amata, ma nondimeno rispettata da lui,
e temuta da Sejano, finchè ella visse,
pochissimo poi compianta da loro in
morte. Prima che Tiberio si ritirasse a
Capri <span class="fnote">[Sueton., in Tiber., c. 51.]</span>, era insorto qualche nuvolo
fra lui e la madre, perchè facendo ella
replicate istanze al figliuolo di aggregare
ai giudici una persona a lei raccomandata,
le rispose Tiberio d'essere pronto
a farlo, purchè nella patente si mettesse,
che la madre gli avea estorta quella grazia.
Se ne risentì forte Livia, e piena di
sdegno gli rinfacciò i suoi costumi scortesi
ed insoffribili, i quali, aggiunse, erano
stati ben conosciuti da Augusto; e,
in così dire, cavò fuori una lettera conservata
fin allora del medesimo Augusto,
in cui si lamentava dell'aspre maniere
<span class="pagenum"><a name="Page_83" id="Page_83"></a>[83]</span>
del di lei figliuolo. Ne restò sì disgustato
Tiberio, che alcuni attribuirono a questo
accidente la sua ritirata da Roma. In
fatti nell'ultima di lei malattia neppur
si mosse per farle una visita; e dappoichè
la seppe morta, andò tanto differendo
la sua venuta, ch'era putrefatto il di lei
corpo allorchè fu portato alla sepoltura.
Avendo l'adulator senato decretato molti
onori alla di lei memoria, egli ne sminuì
una parte, e sopra tutto comandò che
non la deificassero (benchè poi sotto
l'imperio di Claudio a lei fosse conceduto
questo sacrilego onore) facendo credere
che così ell'avesse ordinato. Neppur volle
eseguire il testamento da essa fatto, e
di poi perseguitò chiunque era stato a
lei caro, e infin quelli ch'essa avea destinati
alla cura del suo funerale.
</p>

<p>
Soleva Tiberio ad ogni morte dei
suoi diventar più cattivo. Ciò ancora si
verificò dopo la morte della madre, la
cui autorità avea fin qui servito di qualche
freno alla maligna di lui natura, e
agli arditi e malvagi disegni di Sejano,
con attribuirsi a lei la gloria di aver
salvata la vita a molti. Poco perciò stette
a giugnere in senato un'assai dura
lettera di Tiberio contro <i>Agrippina</i> vedova
di Germanico, e contro di <i>Nerone</i>
di lei primogenito. Erano tutti i reati
loro, non già di abbandonata pudicizia,
non di congiure, non di pensieri di
novità, ma solamente di arroganza e di
animo contumace contro di Tiberio.
All'avviso del pericolo, in cui si trovavano
l'uno e l'altra, la plebe, che
sommamente gli amava, prese le loro
immagini, con esse andò alla curia, gridando
essere falsa quella lettera, e che
si trattava di condannarli contro la volontà
dell'imperadore. Faceano istanza
nel senato i senatori, venduti ad ogni
voler di Tiberio, che si venisse alla sentenza;
ma gli altri tutti se ne stavano
mutoli e pieni di paura. Il solo Giunio
Rustico, benchè uno de' più divoti di
Tiberio, consigliò che si differisse la risoluzione,
per meglio intendere le intenzioni
<span class="pagenum"><a name="Page_84" id="Page_84"></a>[84]</span>
del principe. Di questo ritardo,
e maggiormente per la commozione del
popolo, si dichiarò offeso Tiberio; ed
insistendo più che mai nel suo proposito,
fece relegar <i>Agrippina</i> <span class="fnote">[Sueton., in Tiber., cap. 53.]</span> nell'isola Pandataria,
posta in faccia di Terracina e
di Gaeta. Dicono che non sapendosi ella
contenere dal dir delle ingiurie contro
di Tiberio, un centurione la bastonò per
comandamento di lui sì sgarbatamente,
che le cavò un occhio. I di lei figliuoli,
<i>Nerone</i> e <i>Druso</i>, benchè nipoti per adozion
di Tiberio, furono anch'essi dichiarati
nemici; il primo relegato nell'isola
di Ponza, e l'altro detenuto ne' sotterranei
del palazzo imperiale. Qual fosse
il fine di questi infelici, lo vedremo andando
innanzi.
</p>

<hr />

<h2 class="hidden"><a name="XXX" id="XXX"></a>XXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XXX</span>. Indizione <span class="scp">III</span>.</td>
  </tr>
  <tr>
    <td><span class="sc">Pietro Apostolo</span> papa 2.</td>
  </tr>
  <tr>
    <td><span class="sc">Tiberio</span> imperadore 17.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Cassio Longino</span> e <span class="sc">Marco Vinicio</span>.
</p>

<p>
In luogo de' suddetti consoli nelle calende
di luglio succederono <i>Cajo Cassio
Longino</i> e <i>Lucio Nevio Sordino</i>. Qui vien
meno la storia romana, essendosi perduti
molti pezzi di quella di Cornelio
Tacito; e l'altra di Dione si scuopre
molto digiuna, perchè assassinata anch'essa
dalle ingiurie del tempo. Tuttavia
è da dire essere stati sì in grazia di
Tiberio i due suddetti consoli ordinarii,
cioè <i>Lucio Cassio</i> e <i>Marco Vinicio</i>, ch'egli
da lì a tre anni diede loro in moglie
due figliuole di Germanico; a Cassio
<i>Giulia Drusilla</i>, a Vinicio <i>Giulia Livilla</i>.
Appartiene poi a quest'anno il funesto
caso di Asinio Gallo, figliuolo di Asinio
Pollione, celebre a' tempi d'Augusto.
Dacchè Tiberio dovette ripudiar <i>Vipsania</i>,
figliuola d'Agrippa, sua moglie primiera,
che già gli avea partorito <i>Druso</i>,
per prendere <i>Giulia</i> figliuola d'Augusto,
questa Vipsania si maritò col suddetto
Asinio Gallo, e gli partorì dei figliuoli, i
<span class="pagenum"><a name="Page_85" id="Page_85"></a>[85]</span>
quali perciò vennero ad essere fratelli
uterini di Druso Cesare, ed uno d'essi
era stato promosso al consolato. Ma,
per testimonianza di Tacito, Tiberio mirò
sempre di mal occhio Asinio Gallo
per quel maritaggio. Tanto più se la
prese con lui <span class="fnote">[Dio, in Excerptis Vales.]</span>, perchè osservò ch'egli
facea una gran corte a Sejano, e l'esaltava
dappertutto, forse credendo che
costui arriverebbe un dì all'imperio, o
pure cercando in lui un appoggio contro
le violenze di Tiberio. Dovendo il senato
inviar degli ambasciatori a Tiberio,
fece egli negozio per essere un d'essi.
Andò, fu ricevuto con volto ben allegro
da esso Tiberio, e tenuto alla sua tavola,
dove lietamente si votarono più bicchieri;
ma nel medesimo tempo ch'egli
stava in gozzoviglia, il senato, che avea
ricevuta una lettera da Tiberio con alcune
accuse immaginate dal suo maligno
capriccio, il condannò, con ispedir tosto
un pretore a farlo prigione. S'infinse
Tiberio d'essere sorpreso all'avviso di
quella sentenza, ed esortato Asinio a star
di buona voglia, e a non darsi la morte,
come egli desiderava, il lasciò condurre
a Roma, con ordine di custodirlo sino
al suo ritorno in città. Ma non vi ritornò
mai più Tiberio; ed egli intanto senza
servi, e senza poter parlare se non
con chi gli portava tanto di cibo, che
bastasse a non lasciarlo morire, andò
languendo in una somma miseria, con
finir poscia i suoi guai, non si sa se per
la fame o per altro verso, nell'anno 33
della nostra Era, siccome attesta Tacito.
Eusebio <span class="fnote">[Euseb., in Chron.]</span>, che mette la sua morte nell'anno
primo di Tiberio, non è da ascoltare.
Anche Siriaco, uomo insigne pel
suo sapere, tolto fu di vita non per altro
delitto, che per quello d'essere amico
del suddetto Asinio. In quest'anno appunto
scrisse la sua storia, di cui buona
parte s'è perduta, <i>Vellejo Patercolo</i>, con
indirizzarla a Marco Vinicio, uno dei
<span class="pagenum"><a name="Page_86" id="Page_86"></a>[86]</span>
due consoli di quest'anno; però non
merita scusa la prostituzione della sua
penna in caricar di tante lodi Tiberio e
Sejano. Le loro iniquità davano negli
occhi di tutti; e quegl'incensi sì mal
impiegati, sempre più ci convincono di
che animi servili fosse allor pieno il senato
e la nobiltà romana. Abbiamo da
Dione, che sempre più crescendo l'autorità
e l'orgoglio di Sejano, tanto più per
paura o per adulazione crescevano le
pubbliche e le private dimostrazioni di
stima verso di lui. Già in ogni parte di
Roma si miravano statue alzate in suo
onore <span class="fnote">[Dio, lib. 58.]</span>. Fu anche decretato in senato,
che si celebrasse il di lui giorno natalizio.
E a lui separatamente, e non più al
solo Tiberio, si mandavano gli ambasciatori
dal senato, dai cavalieri, dai tribuni
della plebe e dagli edili. Cominciossi
ancora ne' voti e sagrifizii che si facevano
agli dii del Paganesimo per la
salute di Tiberio, ad unir seco Sejano;
si udivano grandi e piccioli giurare
per la fortuna di amendue; il che era
riserbato in addietro per gli soli imperadori.
Non lasciava quell'astuta volpe
di Tiberio, benchè si stesse nell'infame
suo postribolo di Capri, d'essere informato
di tutto questo; e tutto anche dissimulava,
ma coll'andar intanto ruminando
quel che convenisse di fare.
</p>

<hr />

<h2 class="hidden"><a name="XXXI" id="XXXI"></a>XXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XXXI</span>. Indizione <span class="scp">IV</span>.</td>
  </tr>
  <tr>
    <td><span class="sc">Pietro Apostolo</span> papa 3.</td>
  </tr>
  <tr>
    <td><span class="sc">Tiberio</span> imperadore 18.</td>
  </tr>
</table>

<p class="center">
<i>Consoli</i>
</p>

<p class="cons">
Lo stesso <span class="sc">Tiberio Augusto</span> per la quinta
volta, <span class="sc">Lucio Elio Sejano</span>.
</p>

<p>
Non ritennero Tiberio e Sejano lungo
tempo il consolato, perciocchè, siccome
avvertì il cardinale Noris <span class="fnote">[Norisius, Epist. Cens.]</span>, nel
dì 9 di maggio subentrarono in quella
dignità <i>Fausto Cornelio Sulla</i> e <i>Sestidio
<span class="pagenum"><a name="Page_87" id="Page_87"></a>[87]</span>
Catullino</i>, ciò apparendo da un'iscrizione.
Da un'altra ancora da me rapportata <span class="fnote">[Thesaurus Novus Inscription., pag. 302,
num. 4.]</span>
apparisce il loro nome, ma con
qualche mio dubbio, che SEXTEIDIVS
possa essere <i>Sex. Teidius</i>. Il non trovar
io vestigio della famiglia <i>Sestidia</i>, ma
bensì della <i>Tidia</i>, mi ha fatto nascere
un tal dubbio. All'uno di questi due
consoli fu surrogato nelle calende di
luglio <i>Lucio Fulcinio Trione</i>, e all'altro
nelle calende di ottobre, <i>Publio Memmio
Regolo</i>, che non era amico di Sejano,
come Fulcinio Trione. Con occhi aperti
vegliava Tiberio sopra gli andamenti
del suo favorito Sejano, pentito ormai
d'averlo tanto esaltato. Già s'era accorto
che costui avea serrati i passi ai
ricorsi, nè gli lasciava sapere, se non
ciò ch'egli voleva. Molto più appariva
che costui a gran passi tendeva al trono
col deprimere i suoi nemici, e guadagnarsi
ogni dì più amici e clienti. E giacchè
il senato e il popolo erano giunti ad
eguagliarlo a lui in più occasioni, ed all'incontro
ben sapea Tiberio d'essere
poco amato, anzi odiato dai più dei Romani;
preso fu da gagliardo timore, che
potesse scoppiar qualche gran fulmine
sopra il suo capo. Abbiamo ancora da
Giuseppe Ebreo <span class="fnote">[Joseph., Antiquit. Judaic., lib. 18.]</span> che Antonia madre
di Germanico e di Claudio, che fu poi
imperadore, spedito a Capri Pallante
suo fidatissimo servo, diede avviso a Tiberio
della congiura tramata da esso
Sejano coi pretoriani e con molti senatori
e liberti d'esso Tiberio, di maniera
che egli restò accertato del pericolo suo.
Ma come atterrare un uomo sì ardito e
intraprendente, e giunto a tanta possanza?
La via di prevenirlo tenuta da quell'astuto
vecchio, fu quella di sempre più
comparir contento ed amante di Sejano,
e di colmarlo di nuovi onori, per più
facilmente ingannarlo. Il creò console
per l'anno presente, e affine di maggiormente
onorarlo, prese seco il consolato.
<span class="pagenum"><a name="Page_88" id="Page_88"></a>[88]</span>
Scrisse anche al senato con raccomandargli
questo suo fedele ministro.
Potrebbe chiedersi, perchè nol facesse
strozzare in Capri, e come mai per abbatterlo
il facesse salire al consolato,
cioè ad una dignità che aumentava non
solo il di lui fasto, ma anche la di lui
autorità e potere. Quanto a me vo' credendo,
ch'egli non s'attentasse nè in
Capri nè in Roma di fargli alcun danno,
finchè costui era prefetto del pretorio,
cioè capitan delle guardie imperiali,
il che vuol dire di un corpo di gente
consistente in dieci mila de' migliori soldati
fra i Romani, ed abitante unito in
Roma. Allorchè Tiberio volea farsi ben
rispettare e temere dai consoli e senatori,
alla lor presenza dava la mostra
ai pretoriani. Ma anche a lui faceano
essi paura, perchè comandati da Sejano,
e ubbidienti a' di lui cenni; ed esso Augusto
era attorniato da sì fatte guardie
anche in Capri. Adunque con crear Sejano
console, ed inviarlo a Roma, se lo
staccò dai fianchi, disegnando di torgli
a suo tempo la carica di prefetto del
pretorio, per conferirla a Nevio Sertorio
Macrone.
</p>

<p>
Dopo pochi mesi gli fece dimettere il
consolato, allettandolo intanto colla speranza
d'impieghi e premii maggiori <span class="fnote">[Dio, lib. 58.]</span>,
cioè di associarlo nella podestà tribunizia,
grado sicuro alla succession dell'imperio,
e di dargli moglie di sangue cesareo,
verisimilmente Giulia Livilla, figliuola
di Germanico. E perciocchè Sejano,
dappoichè ebbe deposto la trabea
consolare, facea istanza di tornarsene
in Capri, per seguitar ivi a far da padrone;
Tiberio il fermò con dar ad intendere
a lui, e spacciar dappertutto, che
fra poco voleva anch'egli tornarsene a
Roma. Ne' mesi seguenti andò Tiberio
fingendo ora esser malato, ora di star
bene, e sempre venivano nuove ch'egli
si preparava pel viaggio. Talor lodava
Sejano, ed altre volte il biasimava. In
considerazione di lui facea delle grazie
<span class="pagenum"><a name="Page_89" id="Page_89"></a>[89]</span>
ad alcuni de' suoi amici, ed altri pure
amici di lui maltrattava con varii pretesti:
tutto per raccogliere segretamente
col mezzo delle spie, quali fossero i
sentimenti e le inclinazioni del senato e
del popolo. Non andò molto che al non
vedersi ritornar Sejano a Capri e all'osservar
certi segni di rallentato amore di
Tiberio verso di lui, molti cominciarono
a staccarsi con buona maniera da
lui, e calò non poco il suo credito anche
presso del popolo. Ma Sejano, tra
perchè non gli parea di mirar l'animo
di Tiberio alienato punto da sè, e perchè
Tiberio conferì a lui e a suo figliuolo
in questo mentre l'onore del pontificato,
non pensò, siccome avrebbe potuto,
a far novità alcuna. Fu poi ben pentito
di non l'aver fatto, allorchè era console.
Nulladimeno viveva egli con delle
inquietudini e con dei sospetti; e strano
gli parve che avendo Tiberio con
una lettera recato avviso al senato della
morte di <i>Nerone</i>, figliuolo primogenito
di Germanico e di Agrippina, e suo
nipote per adozione, niuna lode, come
era usato di fare, avesse fatta del medesimo
Sejano. Relegato, siccome già dissi,
questo infelice principe nell'isola di
Ponza, finì quivi nell'anno presente la
sua vita: chi disse per la fame, e chi
perchè essendo in sua camera il boja
per istrangolarlo, egli da sè stesso si uccise.
Certo fu anch'egli vittima della
crudeltà di Tiberio.
</p>

<p>
Ora informato abbastanza Tiberio,
che l'affezion del senato e popolo verso
Sejano non era quale si figurava egli in
addietro, volle passar all'ultimo colpo,
ma tremando per l'incertezza dell'esito.
Nella notte precedente il dì 18 di ottobre
comparve a Roma Macrone, segretamente
dichiarato prefetto del pretorio,
e ben istruito di quel che s'avea da fare,
mostrando di venir per altro negozio;
e fu a concertare gli affari con Memmio
Regolo, l'uno de' consoli, perchè l'altro,
cioè Fulcino Trione, era tutto di Sejano.
La mattina per tempo andò al tempio
<span class="pagenum"><a name="Page_90" id="Page_90"></a>[90]</span>
di Apollo, dove s'avea da unire il
senato, ed incontratosi a caso con Sejano,
che non era per anche entrato, fu
richiesto se avesse lettere per lui. Si
annuvolò non poco Sejano all'udire che
no; ma avendolo tratto in disparte Macrone,
e dettogli che gli portava la podestà
tribunizia, tutto consolato ed allegro
andò a seder nella curia. Macrone
intanto, chiamati a sè i soldati pretoriani,
una buona mano de' quali facea sempre
corteggio e guardia a Sejano, mostrò
loro le sue patenti di prefetto del pretorio,
e in luogo d'essi alla guardia del
tempio distribuì le compagnie dei vigili,
comandate da Gracino Lacone consapevole
del segreto. Entrato egli poscia
colà, presentò una lettera molto lunga,
ma ingarbugliata, di Tiberio. Non parlava
egli seguitatamente contro di Sejano,
ma sul principio trattava di un differente
affare; andando innanzi, si lamentava
di lui; poi ritornava ad altro negozio;
e quindi passava a dir male di Sejano,
conchiudendo in fine, che si facessero
morir due senatori molto confidenti di
lui, e Sejano fosse ritenuto sotto buona
guardia. Non si attentò di dire che il facessero
morire, perchè temeva che si
svegliasse qualche tumulto da' suoi parziali.
Confusi ed estatici rimasero i più
de' senatori ad ordini tali, perchè già
preparati a far de' complimenti ed elogi
a Sejano per la promessa a lui podestà
tribunizia. Sejano stesso avvilito senza
muoversi dal suo luogo, senza mettersi
ad aringare (il che se avesse fatto, forse
altrimenti passava la faccenda) pareva
insensato; e chiamato tre volte dal console
Memmio Regolo, non si movea,
siccome usato a comandare, e non ad
ubbidire. Entrato intanto Lacone colle
coorti de' vigili, l'attorniò di guardie e
il menò prigione. Niun movimento fecero
i pretoriani, perchè Macrone li tenne
a freno, con ispiegar loro la mente del
principe, e promettere ad essi alcuni
premii per ordine del senato. Si mosse
bensì la plebe al mirare quel sì dianzi
<span class="pagenum"><a name="Page_91" id="Page_91"></a>[91]</span>
orgoglioso ministro condotto alle carceri,
prorompendo in villanie e bestemmie
senza fine, e poi corse ad abbattere
e strascinar tutte le statue a lui poste,
giacchè non poteano infierir contro la
persona di lui <span class="fnote">[Tacitus, lib. 6, c. 25.]</span>. Raunatosi poi nel
medesimo giorno 18 di ottobre il senato
nel tempio della Concordia, veggendo
che i pretoriani se ne stavano quieti, e
intendendo qual fosse il volere del popolo,
condannarono a morte Sejano; e
la sentenza fu immediatamente eseguita
col taglio della testa. Accorsa la plebe
gittò giù per le scale gemonie il di lui
cadavere, e dopo essersi per tre dì sfogata
contra d'esso, facendone grande
scempio, lo buttò in Tevere. Anche due
suoi figliuoli, l'uno maschio e l'altro
femmina, per ordine del senato furono
privati di vita; ma perchè insolita cosa
era il far morire una fanciulla, il carnefice,
prima di strozzar quell'infelice, le
tolse l'onore in prigione. Apicata moglie
di Sejano, benchè non condannata, si
diede la morte da sè stessa, dopo aver
messo in iscritto il tradimento fatto dal
marito e da Livilla a Druso Cesare.
</p>

<p>
Intanto batteva forte il cuore a Tiberio
nell'isola di Capri per sospetto che
non riuscisse bene la meditata impresa;
ed avea ordinato che, per fargli sapere il
più presto possibile la nuova, si dessero
segnali da' luoghi alti, frapposti tra Roma
e Capri; salì egli in quel dì sul più
eminente scoglio dell'isola, aspettando
quivi il lieto avviso. Per altro aveva egli
preparato delle barchette, affinchè, se il
bisogno l'avesse richiesto, potesse ritirarsi
in sicuro con esse ad alcuna delle
sue armate. Scrivono eziandio, aver egli
dato ordine a Macrone, che qualora fosse
insorta qualche fiera sedizione in Roma,
cavasse dalle carceri <i>Druso</i> figliuolo
di Germanico, e il presentasse al senato
ed al popolo, con dichiararlo anche imperadore
a nome suo. Il fine della tragedia
di Sejano fu poi principio d'altre
gravi turbolenze, che sconcertarono non
<span class="pagenum"><a name="Page_92" id="Page_92"></a>[92]</span>
poco il senato e la nobiltà romana. Il
popolo già commosso, a qualunque dei
favoriti di Sejano, che gli cadesse nelle
mani, levava la vita. Anche i pretoriani
sdegnati si misero a saccheggiare e bruciar
delle case. Cominciarono poi dei
duri processi contro dei senatori e d'altri
nobili, che più degli altri s'erano
fatti conoscere parziali di Sejano. Molti
furono condannati, e con ignominiosa
morte puniti; altri relegati; ed altri da
sè stessi si abbreviarono la vita. Tutto
era pieno di accusatori, e si rivangavano
i processi e le condanne, gastigando chi
avea giudicato come per istigazion di
Sejano. Si tenne per certo, che le tante
adulazioni del senato verso il medesimo
Sejano, e gli onori straordinari a lui
vilmente accordati, contribuissero non
poco ad ubbriacarlo e farlo precipitare.
Però lo stesso senato decretò che in avvenire
si procedesse con gran moderazione
in onorar altrui, nè si potesse
giurare se non pel nome dell'imperadore.
Contuttociò nel medesimo tempo volle
esso senato concedere a Macrone il
grado di pretore, e a Lacone quel di
questore, oltre ad un regalo in danari;
ma essi, addottrinati dal recente esempio,
nulla vollero accettare. Incredibil fu la
gioja di Tiberio, allorchè si vide sbrigato
da Sejano. Ciò non ostante, la sua mirabil
politica gl'insegnò di non ammettere
all'udienza sua alcuno de' tanti senatori
e cavalieri che erano corsi o erano stati
spediti dal senato, per significargli la
fortunata riuscita dell'affare. E il console
Regolo, che l'avea in ciò ben servito,
fu costretto a tornarsene indietro
senza poterlo vedere. Si figuravano molti,
che liberato Tiberio dal giogo, dai mali
ufizj e da' sospetti di Sejano, avesse da
lì innanzi da fare un governo dolce.
Troppo s'ingannarono: sempre più egli
imperversò. E giacchè era venuto in
cognizione, per la deposizion sopraccennata
della moglie di Sejano, degli autori
della morte di Druso suo figliuolo,
contro d'essi ancora con tutto rigore
<span class="pagenum"><a name="Page_93" id="Page_93"></a>[93]</span>
procedette; e la primo a provarne la pena,
fu la stessa <i>Livilla</i> che lasciatasi sovvertir
da Sejano, avea tradito il consorte
Druso. Scrive Dione <span class="fnote">[Dio, lib. 58.]</span> d'aver inteso
da alcuni, che Tiberio non la facesse
morire in grazia di Antonia madre di
lei, e di <i>Claudio</i> che fu poi imperadore;
ma che la medesima sua madre quella
fosse, che la privò di vita con lasciarla
morir di fame.
</p>

<hr />

<h2 class="hidden"><a name="XXXII" id="XXXII"></a>XXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XXXII</span>. Indizione <span class="scp">V</span>.</td>
  </tr>
  <tr>
    <td><span class="sc">Pietro Apostolo</span> papa 4.</td>
  </tr>
  <tr>
    <td><span class="sc">Tiberio</span> imperadore 19.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Gneo Domizio Enobarbo</span> e <span class="sc">Marco Furio
Camillo Scriboniano</span>.
</p>

<p>
Il primo di questi consoli, marito di
<i>Agrippina</i> figliuola di Germanico, siccome
già dissi, ebbe per figliuolo <i>Nerone</i>, che
divenne poi imperadore. Al secondo
de' consoli, che mancò di vita nel consolato,
fu sostituito <i>Aulo Vitellio</i>. Non si
sa intendere, perchè Svetonio <span class="fnote">[Suetonius, in Vitellio, cap. 2.]</span>, allorchè
scrisse, essere nato sotto questi
consoli <i>Marco Salvio Ottone</i>, uno de' susseguenti
imperadori, chiamasse <i>Camillo
Arruntio</i> il collega di <i>Domizio Enobarbo</i>:
e che parimente si trova ne' fasti d'Idacio
e del Cuspiniano. Forse fu sostituito a Vitellio,
o Vitellio a lui. Parve bene <span class="fnote">[Dio, lib. 58.]</span>, che
Tiberio volesse por fine ai processi e condanne
degli amici di Sejano, con permettere
ancora ad alcuni il lutto per la di lui
morte; ma poco durò questo barlume
d'indulgenza, ed egli più che mai continuò
la persecuzione, trovando allora
altre accuse ancora d'incesti e di parricidii,
per levar la vita a chi non godea
di sua grazia. Crebbe perciò cotanto
l'universal odio contro di lui, che il poter
divorare le di lui carni, sarebbe sembrato
un gustoso cibo ad ognuno. Fece
anche il timore di lui crescere l'adulazion
<span class="pagenum"><a name="Page_94" id="Page_94"></a>[94]</span>
nel senato. Costume era in addietro
che nelle calende di gennaio, un solo
leggesse gli ordini di Tiberio con giurar
d'osservarli: al che gli altri acconsentivano.
Fu creduto maggior ossequio e
finezza che cadauno prestasse espressamente
quel giuramento. Inoltre per
far conoscere a Tiberio, quanto cara
lor fosse la vita di lui, decretarono che
egli scegliesse chi de' senatori fosse a lui
in grado, e che venti d'essi colle spade
servissero a lui di guardia quando egli
entrava nel senato. Trovò Tiberio assai
ridicolo un tal decreto; e quantunque
ne rendesse loro grazie, pure non l'approvò,
perchè non essendogli ignoto
d'essere in odio al senato, non era sì
pazzo da voler permettere intorno alla
sua persona di sì fatte guardie armate.
E da lì innanzi molto più attese a conciliarsi
l'amore de' soldati pretoriani, per
valersene occorrendo contro il senato.
Avea proposto Giunio Gallione che esso
senato accordasse un privilegio a quei
che avessero compiuto il termine della
lor milizia. Tiberio, perchè non gli piacea
che le genti militari fossero obbligate
se non a lui solo, mandò in esilio lo
stesso Gallione fuori d'Italia, e poscia il
richiamò per metterlo a penare sotto la
guardia de' magistrati, dacchè intese aver
egli meditato di passare a Lesbo, dove
sarebbe troppo deliziosamente vivuto.
Raccontano Tacito <span class="fnote">[Tacitus, Annal., lib. 6, cap. 2. Dio, ibid.]</span> e Dione che in
quest'anno furono processati altri nobili
per l'amicizia di Sejano; e fra gli altri
fu punito Latinio Laziare che, siccome
abbiam veduto di sopra, coll'usare un
tradimento a Tizio Sabino, fu cagion di
sua morte. Fra gli accusati nondimeno
miracolosamente la scappò netta Marco
Terenzio. Il suo reato consisteva nel solo
essere stato amico di Sejano. Lo confessò
egli francamente, e con egual coraggio
difese il fatto, mostrando ch'egli così
operando avea onorato Tiberio nel suo
favorito; e se Tiberio, signor così saggio,
s'era ingannato in dispensar tante grazie
<span class="pagenum"><a name="Page_95" id="Page_95"></a>[95]</span>
a chi n'era indegno meritavano bene
scusa gl'inferiori, caduti nel medesimo
inganno. Nè doversi aver l'occhio all'ultimo
giorno di Sejano, ma bensì ai
sedici anni della di lui potenza, durante
il qual tempo chi non volea perire, dovea
studiarsi d'essere a lui caro. E però
chiunque volesse condannar chi non avea
fallato in altro che in amare ed onorar
Sejano, verrebbe nello stesso punto a
condannar Tiberio. Fu assoluto, nè Tiberio
se l'ebbe a male.
</p>

<p>
Fu creduto daddovero in quest'anno
ch'esso Tiberio tornasse a Roma <span class="fnote">[Tacitus, ibidem. Sueton., in Tib., c. 72.]</span>;
imperciocchè da Capri venne nella Campania,
e poscia continuato il viaggio
sino al Tevere, quivi imbarcatosi, arrivò
agli orti della Naumachia presso Roma,
dove oggidì si vede il monistero delle
moniche de' santi Cosma e Damiano.
Erano disposti sulla ripa del fiume corpi
di guardia, acciocchè il popolo non se
gli accostasse. Ma non entrò in città,
senza che se ne sapesse il motivo, e se ne
tornò poco dappoi a Capri. Altro non
seppe immaginar Tacito, se non che
fosse tirato colà del suo mal genio, per
poter nasconder entro quello scoglio il
fetore delle immense sue laidezze. Non è
certamente permesso ad onesta penna
il rammentare ciò ch'esso Tacito e Svetonio
non ebbero difficoltà di propalare
della detestabil libidine di quell'infame
vecchio. Basterà a me di dire che nel
postribolo di Capri si praticarono ed
inventarono tutte le più sozze maniere
della sensualità <span class="fnote">[Sueton., cap. 43.]</span> che faceano orrore
allora ad orecchie pudiche. E a tale stato
giunse un principe di Roma pagana, ma
senza che ce ne abbiamo a stupire, perchè
non conoscevano i Romani d'allora se
non degli dii compagni della medesima
sensualità; e per altro Tiberio era di
coloro che poco conto facevano de' medesimi,
ne punto li temevano. Del solo tuono
egli avea paura, e correva a mettersi
in testa la corona d'alloro, per la credenza
<span class="pagenum"><a name="Page_96" id="Page_96"></a>[96]</span>
che quelle foglie fossero rispettate
dai fulmini. Morì in quest'anno <i>Lucio
Pisone, prefetto di Roma</i>, che per venti
anni con lode avea esercitata quella
carica, e in ricompensa del suo merito
il senato gli decretò un pubblico
funerale. In luogo suo fu posto da Tiberio
<i>Lucio Elio Lamia</i>, il quale, nell'anno
seguente, diede anch'egli fine a' suoi
giorni. Morì parimente quest'anno Cassio
Severo, oratore di gran credito, ma
portato sempre alla satira, e a lacerar la
riputazione delle persone illustri. Per
questo mal genio era stato relegato da
Augusto nell'isola di Creta, e poscia nella
picciola di Serifo, dove in estrema povertà,
senza avere neppur uno straccio
da coprir le parti vergognose, terminò
il suo vivere.
</p>

<hr />

<h2 class="hidden"><a name="XXXIII" id="XXXIII"></a>XXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XXXIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Pietro</span> Apostolo papa 5.</td>
  </tr>
  <tr>
    <td><span class="sc">Tiberio</span> imperadore 20.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Sulpicio Galba</span> e <span class="sc">Lucio Cornelio
Sulla Felice</span>.
</p>

<p>
<i>Galba</i>, primo dei consoli porta il
prenome di <i>Lucio</i> in una iscrizione riferita
dal cardinal Noris, e da me inserita
nella mia raccolta <span class="fnote">[Thesaur. Nov. Inscription., p. 303, n. 1.]</span>. In un'altra iscrizione
che si legge nel Tesoro di Grutero, il
suo prenome è <i>Servio</i>: che così s'ha da
intendere il SER. abbreviato degli antichi,
e non già <i>Sergio</i>, come ha creduto taluno.
Ma è lecito di sospettare, che nell'iscrizion
gruteriana sia stato mutato il prenome
di <i>Lucio</i> in <i>Servio</i>, perchè ben si sa
che Galba imperadore, cioè il medesimo
che fu console in quest'anno, era chiamato
<i>Servio Galba</i>. Ma Svetonio <span class="fnote">[Sueton., in Galba, cap. 4.]</span> chiaramente
scrive di lui: <i>Lucium pro Servio
usque ad tempus imperii usurpavit</i>: il
che giustifica quanto ha il marmo del
Noris, e fa con fondamento temere della
corruttela nell'altro. Tacito e Dione
<span class="pagenum"><a name="Page_97" id="Page_97"></a>[97]</span>
diedero a Galba console quel prenome
ch'egli usò fatto imperadore; senz'avvertire
ciò che Svetonio avvertì. Nelle
calende di luglio a Galba fu sostituito
nel consolato <i>Lucio Salvio Ottone</i> creduto
da alcuni figliuolo di Tiberio Augusto,
cotanto se gli rassomigliava nel volto.
Da questo console nell'anno precedente
era nato <i>Ottone</i>, che fu poi imperadore
di pochi mesi. Volle far conoscere
Tiberio in quest'anno ai senatori <span class="fnote">[Tacitus, Annal., lib. 6.]</span>,
quanto egli poco si fidasse di loro, e che
in breve era per venire a Roma; cioè
scrisse chiedendo che qualora egli entrava
nel senato, fosse permesso a Macrone
capitan delle guardie del pretorio
d'accompagnarlo con alcuni tribuni e
centurioni della milizia. Tosto fu decretato
che potesse menar seco quanta gente
voleva. Erano tuttavia serrati nelle carceri,
<i>Druso</i>, figliuolo di Germanico e nipote
per adozion di Tiberio, ed <i>Agrippina</i>
di lui madre. Avea più volte Tiberio fatto
condurre questi infelici da un luogo ad un
altro, sempre incatenati e in una lettiga
ben serrata <span class="fnote">[Suetonius, in Tiber., cap. 64.]</span>, e con guardie che faceano
allontanar tutti i viandanti. Doveva
egli paventar sempre qualche risoluzione,
e che avesse da correre il popolo a
sprigionar quell'infelice principe. Saziò
poi il suo furore in quest'anno con far
morire di fame <i>Druso</i>. La savia <i>Agrippina</i>
diede anch'essa fine al suo vivere, senza
apparire, se mancasse per non volere il
cibo, o pure perchè il cibo le fosse negato <span class="fnote">[Dio, lib. 58.]</span>.
Furono i lor corpi non già portati
nel mausoleo d'Augusto, ma sì segretamente
seppelliti, che mai non se ne seppe
il sito. Tutta Roma si riempiè di dolore
e lutto, ma solamente nell'interno delle
persone, per sì compassionevol fine della
famiglia di Germanico, principe tanto
amato da ognuno. Eppur bisognò che il
senato rendesse grazie a Tiberio dell'avviso
datogli della morte di Agrippina,
<span class="pagenum"><a name="Page_98" id="Page_98"></a>[98]</span>
predicata da lui per sua nemica e adultera,
quando era notissima la di lei insigne
onestà; ed inoltre convenne decretare
che essendo morta nel medesimo
dì che Sejano fu ucciso, cioè nel di 18
d'ottobre, da lì innanzi in quel giorno
si facesse un'offerta a Giove in rendimento
di grazie per la morte dell'uno
e dell'altra.
</p>

<p>
Restava solo in vita dei figliuoli di
Germanico <i>Cajo Caligola</i> <span class="fnote">[Tacit., lib. 6, cap. 20.]</span>, giovinetto
di costumi sommamente malvagi, ma
provveduto di tanto senno da farsi amare
da Tiberio. Sapea coprir con finta modestia
l'animo suo inclinato alla crudeltà;
non gli scappò mai una parola di dispiacere
o lamento per l'esilio e per la
morte dei fratelli e della madre; ed ottenne
per grazia di poter accompagnare
Tiberio a Capri, studiandosi quivi di
comparir sempre con vesti simili a quelle
di lui, e d'imitare per quanto poteva le di
lui maniere di parlare; di modo che di lui,
divenuto poscia imperadore, ebbe a dire
Passieno oratore: «Non esservi stato
mai nè miglior servo, nè peggior signore
di lui.» Contrasse il medesimo Cajo, di
consenso di Tiberio in quest'anno gli
sponsali con <i>Claudia</i> o <i>Claudilla</i> figliuola
di Marco Silano. Sotto il detestabil governo
di Tiberio, gran voga intanto
aveano in Roma gli spioni e gli accusatori,
parte volontari, parte suscitati dal
principe stesso. Bastava per lo più l'accusare,
perchè ne seguisse il condannare.
Fioccavano in senato i libelli contro delle
persone, e moltissimi inviati dal medesimo
Tiberio che col braccio del senato
andava facendo vendette, e pascendo
I' avarizia sua colla morte e col confisco
dei beni de' condannati. A parecchi nobili
toccò ancor nell'anno presente la disavventura
stessa; e massimamente ai senatori,
tanti de' quali a poco a poco
andò egli levando dal mondo, che non
si poteano più provvedere i governi delle
provincie <span class="fnote">[Tacitus, ibid., cap. 49. Dio, eod. lib. 58.]</span>. Fra l'altre più memorabili
<span class="pagenum"><a name="Page_99" id="Page_99"></a>[99]</span>
ingiustizie commesse in quest'anno degna
è di menzione l'usata da Tiberio
contro di Sesto Mario, da lungo tempo
suo amico che, col favore principesco,
giunto era ad essere il più ricco gentiluomo
della Spagna. Avendo egli una figliuola
di bellissimo aspetto, per timore che
Tiberio non gliela facesse rapire, come
solito era con altri, la trafugò in luogo
dove fosse sicura. Avvertitone dalle sue
spie Tiberio, fece accusar amendue
d'incesto, e gittar giù della rupe tarpeja
i lor corpi, con far sue le immense ricchezze
dell'infelice Mario. Tacito racconta
molti altri spettacoli di somiglianti
crudeltà accadute in quest'anno, senza
che mai si saziasse il genio sanguinario
di Tiberio. Strano bensì parve ai più del
popolo, ch'egli in un certo dì facesse
morire tutti i principali spioni ed accusatori,
e proibisse a tutte le persone
militari il far questo infame uffizio, benchè
lo permettesse ai senatori e cavalieri.
Ma si può ben credere ciò fatto per comparire
disapprovatore di que' maligni
stromenti, dei quali si serviva la stessa
di lui malignità per far tanto male al
pubblico. Erano eziandio cresciute a
dismisura le usure in Roma; e contro
dei debitori furono in quest'anno portate
istanze ed accuse assaissime al
senato; nè piccolo era il numero di
coloro che, ascondendo la pecunia d'oro
e d'argento, ne faceano scarseggiare la
città. Si vide allora un prodigio di Tiberio.
Mise egli nel banco della repubblica
una gran somma d'oro e d'argento, da
prestarsi a chiunque ne abbisognasse, e
desse idonea sigurtà, senza che per tre
anni ne pagassero frutto: azione applaudita
da ognuno, ma che non fece
punto sminuire il comune odio contro
del tiranno. Ad <i>Elio Lamia</i> prefetto di
Roma defunto succedette in quell'uffizio
<i>Cosso</i>, per attestato di Tacito e Seneca <span class="fnote">[Seneca, epist. 81.]</span>.
E Marco Coccejo Nerva, giurisconsulto
insigne di questi tempi, ed uno del consiglio
di Tiberio, non potendo più, siccome
<span class="pagenum"><a name="Page_100" id="Page_100"></a>[100]</span>
uomo giusto, tollerar le iniquità
di quel mostro, se ne liberò con lasciarsi
morir di fame: nè per quante preghiere
gli facesse Tiberio, per saper la cagione
di tal risoluzione, e per tenerlo in vita,
volle mutare il fatto proponimento.
</p>

<hr />

<h2 class="hidden"><a name="XXXIV" id="XXXIV"></a>XXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XXXIV</span>. Indizione <span class="scp">VII</span>.</td>
  </tr>
  <tr>
    <td><span class="sc">Pietro</span> Apostolo papa 6.</td>
  </tr>
  <tr>
    <td><span class="sc">Tiberio</span> imperadore 21.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Paolo Fabio Persico</span> e <span class="sc">Lucio Vitellio</span>.
</p>

<p>
A questi consoli ordinari si crede
che ne succedessero nelle calende di
luglio due altri <span class="fnote">[Dio, lib. 58.]</span>, de' quali si è perduto
il nome. E ciò perchè avendo questi
ultimi consoli celebrato l'anno ventesimo
compiuto dell'imperio di Tiberio,
fecero anche dei voti agli dii pel decennio
venturo, come fu in uso a' tempi
d'Augusto. Quella gelosa bestia di Tiberio,
che avea preso l'imperio non per
dieci, nè per venti anni, ma finchè a lui
piacesse, parendogli che volessero far
conoscere, che la di lui potestà dipendea
dall'arbitrio del senato, fece accusarli
tutti e due e condannarli, e pare che
fosse anche abbreviata immediatamente
loro la vita. Questo Persico probabilmente
è quello stesso che fu mentovato
da Seneca <span class="fnote">[Seneca, de benefic., lib. 2, cap. 21.]</span>, per uomo di cattiva riputazione.
Ma nulla di un fatto tale, che
avrebbe fatto più strepito di tant'altri,
si ha presso Tacito, il qual pure accenna
le morti di molti altri di dignità inferiore.
Dione stesso attribuisce quei
voti e quell'innocente fallo ai consoli
ordinari; e pure noi sappiam da Svetonio <span class="fnote">[Sueton., in Vitellio, c. 2.]</span>,
che <i>Lucio Vitellio</i>, console nel
presente anno e padre di Aulo Vitellio
che fu poi imperadore, dopo il consolato
ebbe il governo della Soria, e campò
molto dappoi. Parimente di <i>Fabio Persico</i>,
sopravvissuto, s'ha memoria presso
<span class="pagenum"><a name="Page_101" id="Page_101"></a>[101]</span>
Seneca <span class="fnote">[Seneca, lib. 2 et 4 de Benefic.]</span>. Però la credenza dei consoli
sostituiti, e fors'anche il fatto narrato
da Dione può patire dei dubbi. Non
mancarono all'anno presente le sue funeste
scene, cioè molte condanne e morti
d'uomini illustri, avvenute per la crudeltà
di Tiberio e per la prepotenza di
Macrone prefetto del pretorio; il quale
imitando le arti di Sejano ma più copertamente,
si abusava anch'egli della
sua autorità e del favore del principe <span class="fnote">[Dio, lib. 58. Tacit., lib. 4, cap. 19.]</span>.
Pomponio Labeone, dopo essere
stato pretore di Mesia per otto anni, accusato
d'essersi lasciato corrompere
con danari, tagliatosi le vene, si sbrigò
da questa vita: ed altrettanto fece sua
moglie. Era anche stato in governo
Marco, ossia Mamerco Emilio Scauro,
nè già era incolpato di cattiva amministrazione,
quantunque vergognosi fossero
i suoi costumi. Macrone, che l'odiava,
trovò la maniera di precipitarlo,
con presentare a Tiberio una di lui tragedia
intitolata <i>Atreo</i>, in cui oltre al
parlarsi di parricidio, uno era esortato
a tollerar la pazzia del regnante; è con
fargli credere che sotto nome altrui si
sparlasse di lui. Di più non ci volle per
far processare Scauro, il quale, senz'aspettar
la condanna, si privò da sè stesso
di vita, nè da meno di lui volle essere
la moglie sua. Costumavasi allora dagli
etnici romani di darsi iniquamente la
morte da sè medesimi, perchè i corpi
de' condannati non era lecito il seppellirli,
e i lor beni andavano al fisco;
laddove prevenendo la sentenza, loro
non si negava la sepoltura: e sussistendo
i testamenti, agli eredi pervenivano
i loro beni. Fra coloro eziandio che furono
accusati si contò Lentulo Getulico,
stato già console nell'anno di Cristo
26. Altro a lui non veniva imputato, se
non che avesse trattato di dare una sua
figliuola in moglie a Sejano. Ma fu buon
per questo personaggio ch'egli allora si
trovasse in Germania al comando di
<span class="pagenum"><a name="Page_102" id="Page_102"></a>[102]</span>
quelle legioni che l'amavano forte per
le sue dolci maniere. Dicono ch'egli
scrivesse animosamente una lettera a
Tiberio, con ricordargli che non per
elezione propria, ma per consiglio di lui
stesso, avea cercato di far parentela con
Sejano. Essersi ben egli ingannato nel
procacciarsi l'amicizia di quell'uomo
indegno; ma che niuno più d'esso Tiberio
avea amato Sejano: nè essere perciò
conforme alla ragione che il comun
fallo fosse innocente per lui, e peccaminoso
per gli altri. Pertanto riflettendo
al pericolo di nuocere a chi aveva l'armi
in mano, e poter rivoltarsi, giudicò meglio
il desistere dall'impresa; e per lo
contrario fece condannar e cacciare in
esilio Abudio Rufo, cioè l'accusatore
di Lentulo Getulico. Videsi in questo
anno in Grecia un giovane <span class="fnote">[Dio, lib. 58.]</span>, che spacciatosi
per Druso figliuolo di Germanico,
trovò di molti aderenti in quelle contrade;
e se gli riusciva di passare in
Soria, a lui si sarebbe verisimilmente
unito quell'esercito. Ma preso da Pompeo
Sabino governator della Macedonia,
fu inviato a Tiberio. Tacito scrive <span class="fnote">[Tacit., lib. 5, c. 10.]</span>
ciò avvenuto tre anni prima, quando
era tuttavia vivente lo stesso Druso in
prigione: il che, se fosse vero, potrebbe
questo avvenimento aver dato impulso
alla morte del medesimo Druso. Da
esso Tacito fu ancora scritto che nel
presente anno si lasciò veder di nuovo
dopo alcuni secoli l'augello Fenice nell'Egitto,
con rapportarne la mirabil
genealogia. A simili favole oggidì non
si presta fede. Plinio e Dione mettono
due anni dappoi lo scoprimento di questo
non mai più risorto uccello.
</p>

<p>
<span class="pagenum"><a name="Page_103" id="Page_103"></a>[103]</span>
</p>

<hr />

<h2 class="hidden"><a name="XXXV" id="XXXV"></a>XXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XXXV</span>. Indizione <span class="scp">VIII</span>.</td>
  </tr>
  <tr>
    <td><span class="sc">Pietro Apostolo</span> papa 7.</td>
  </tr>
  <tr>
    <td><span class="sc">Tiberio</span> imperadore 22.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cajo Cestio Gallo</span> e <span class="sc">Marco Servilio
Moniano</span>.
</p>

<p>
Si celebrarono in quest'anno <span class="fnote">[Dio, lib. 58.]</span> le
nozze di <i>Cajo Caligola</i>, nipote per adozione
di Tiberio, con <i>Claudilla</i>, figliuola
di Marco Silano, in Anzo. V'intervenne
lo stesso Tiberio, non avendo voluto
neppure per occasion sì propria lasciarsi
vedere in Roma, perchè non gli piacea
di trovarsi presente alle sanguinarie esecuzioni,
che ivi tuttavia si continuavano
d'ordine di lui, non mai sazio di perseguitare
chiunque fu stretto d'amicizia
con Sejano. Fin qui aveva egli sofferto
Fulcinio Trione, che fu console nell'anno
della caduta del medesimo Sejano, anzi
la buona gente il riputava molto favorito
da lui. Ora solamente era per iscoppiare
il fulmine sopra di lui; ma ciò presentito
da Trione, si uccise colle proprie mani
dopo aver fatto un testamento, in cui
vomitò quante ingiurie potè contra di
Tiberio e di Macrone, e dei liberti della
corte. Non si attentavano gli eredi suoi
di pubblicare un sì obbrobrioso scritto.
Avutane contezza Tiberio, volle che si
portasse e leggesse nel senato per guadagnarsi
il plauso di principe sofferente
dell'altrui libertà, giacchè punto non si
curava della propria infamia, nè che si
scoprissero le iniquità da lui commesse
per mezzo di Sejano, ben sapendo che
non erano cose ignote al pubblico. Uso
certamente suo fu il non mai volere che
si occultassero i libelli infamatorii fatti
contra di lui, parendo quasi che riputasse
sue lodi le sue vergogne. Altri senatori
ed altri nobili, annoverati da Tacito <span class="fnote">[Tacitus, lib. 6, c. 38.]</span>
e da Dione, o per mano propria o
per quella del carnefice terminarono in
<span class="pagenum"><a name="Page_104" id="Page_104"></a>[104]</span>
quest'anno la lor vita; ed uno fra gli
altri merita d'essere rammentato, cioè
Poppeo Sabino, poco fa da noi veduto,
che dopo il consolato, per ventiquattro
anni avea governato la Macedonia,
l'Acaia e le due Mesie, e col darsi la
morte schivò il giudizio. Soggiornava in
questi tempi Tiberio in vicinanza di Roma,
per poter più speditamente aver il
piacere d'intendere l'esecuzione de' suoi
tirannici comandamenti <span class="fnote">[Tacitus, l. 6, c. 31. Dio, lib. 58.]</span>. Fu allora,
che vennero a Roma alcuni nobili Parti,
segretamente, cioè senza saputa del re
loro <i>Artabano</i>, per chiedere a Tiberio
<i>Fraate</i>, figliuolo del fu <i>Fraate</i> re. Era
montato Artabano in gran superbia,
dacchè la vecchiaia di Tiberio, e il suo
abborrimento alla guerra, aveano scemata
in molti la stima e paura dell'armi
romane. Essendo mancato di vita <i>Zenone</i>
o sia <i>Artassia</i>, già creato dai Romani <i>re
dell'Armenia</i>, Artabano avea occupato
quel regno, e messovi <i>Arsace</i>, uno dei
suoi figliuoli, per re, con assalir dipoi la
Cappadocia, e minacciar anche di peggio
i Romani. Inimicossi oltre a ciò i suoi
colla soverchia alterigia, e lor diede ansa
che ricorressero a Tiberio. Fu dunque
mandato <i>Fraate</i> in Soria per isperanza
che i Parti si moverebbero in favore di
lui; ma perchè v'andò con poca fretta,
ebbe tempo Artabano di premunirsi, e
Fraate ammalatosi morì. Non lasciò Tiberio
per questo di accudire agli affari
dell'Armenia, e costituito Lucio Vitellio,
cioè il padre di <i>Vitellio</i>, che fu col tempo
imperadore, per generale dell'armata
romana in Levante, mosse anche i re
d'Iberia e i Sarmati contra di Artabano.
Lasciatisi corrompere i ministri di Arsace,
già divenuto re dell'Armenia, tolsero
a lui la vita; ed entrate in quel paese le
truppe dell'Iberia sotto il comando del
re <i>Farasmane</i>, presero Artasata capitale
del regno. Allora Artabano spedì Orode
altro suo figliuolo contra di Farasmane
con parte delle sue forze <span class="fnote">[Joseph., Antiq. Judaicarum, lib. 18, c. 6.]</span>. I Parti,
<span class="pagenum"><a name="Page_105" id="Page_105"></a>[105]</span>
benchè inferiori di gente, vollero battaglia;
ma o sia che Orode vi fosse ucciso,
o che la nuova ch'egli fosse ferito passasse
in credenza di morte, la vittoria si
dichiarò per Farasmane, al cui fratello
<i>Mitridate re dell'Iberia</i> fu conceduta
l'Armenia. Diedesi dipoi una seconda
battaglia da Artabano, ma svantaggiosa
anch'essa per lui; e perchè nello stesso
tempo seppe che Lucio Vitellio coll'armi
romane si accingeva a passar l'Eufrate
per entrar nella Mesopotamia, abbandonato
ogni pensier dell'Armenia, si ritirò
alla difesa del proprio paese. Era allora
l'Eufrate il confine tra l'imperio romano
e il partico o sia persiano.
</p>

<hr />

<h2 class="hidden"><a name="XXXVI" id="XXXVI"></a>XXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XXXVI</span>. Indizione <span class="scp">IX</span>.</td>
  </tr>
  <tr>
    <td><span class="sc">Pietro Apostolo</span> papa 8.</td>
  </tr>
  <tr>
    <td><span class="sc">Tiberio</span> imperadore 23.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Sesto Papinio Allenio</span> e <span class="sc">Quinto Plautio</span>.
</p>

<p>
Non è ben chiaro, se Lucio Vitellio,
fabbricato un ponte sull'Eufrate, coll'esercito
romano passasse in questo o
nel precedente anno in Mesopotamia.
Certo è bensì che passò, e all'arrivo suo
i primati de' Parti si scoprirono allora
alienati dall'ossequio verso del re <i>Artabano</i> <span class="fnote">[Tacitus, lib. 6, c. 42.]</span>,
e congiunsero le loro armi coi
Romani. Trovavasi con Vitellio anche
<i>Tiridate</i>, parente del defunto re Fraate.
Veduta così bella disposizion dei Parti
in suo favore, per consiglio di Vitellio,
prese il cammino alla volta di Seleucia,
città potente, che gli aprì con gran festa
le porte, ed Artabano, veggendosi abbandonato
de' suoi, se ne fuggì. Intanto Vitellio,
contento di aver fatta la sua sparata
con far conoscere a que' popoli la
possanza romana, e credendo già assicurato
il regno a Tiridate, se ne tornò
colle sue legioni in Soria. Fu coronato
Tiridate in Ctesifonte, capitale del regno
dei Parti. S'egli avesse proseguito il
corso di sua fortuna con visitar tutto il
paese, e ridurre chiunque titubava alla
<span class="pagenum"><a name="Page_106" id="Page_106"></a>[106]</span>
sua fede, interamente il regno sarebbe
stato di lui. Ma essendosi egli impegnato
nell'assedio di un castello, dove Artabano
avea ridotto il tesoro e le concubine
sue, alcuni di que' grandi, che non
erano intervenuti alla coronazione o per
paura di Tiridate, o per invidia che portavano
ad Abdagese, ministro favorito
di lui, andarono a trovar Artabano per
rimetterlo sul trono. S'era questi ritirato
nell'Ircania, dove da povero uomo
vivea, guadagnandosi il vitto con la caccia.
Credette egli a tutta prima che fossero
venuti costoro per assassinarlo.
Rassicurato da essi, e presa seco una
mano di Sciti, si mise con loro in cammino,
e trovata la gente che senza difficoltà
tornava alla sua divozione, ingrossato
di forze, s'indirizzò verso Seleucia.
Stette in forse Tiridate, se dovea andargli
incontro per dargli battaglia. Prevalse
l'opinion dei dappoco, il primo de' quali
era il medesimo Tiridate; e però egli
si ridusse in Soria, con isperanza che
l'esercito romano avesse da prestargli
aiuto per ricuperare il perduto regno,
di cui con tutta facilità Artabano ripigliò
il possesso. Vitellio non volle altro impegno,
ed all'incontro Artabano diventò
più che mai orgoglioso, e poco mancò
che non portasse la guerra nel territorio
romano. Non è inverisimile, che questo
fosse il tempo in cui egli scrisse una lettera
di fuoco a Tiberio <span class="fnote">[Sueton., in Tiber. cap. 66.]</span>, rinfacciandogli
la sua crudeltà, la vergognosa libidine
e la poltroneria, ed esortandolo ad
appagar prontamente l'odio universale
e giustissimo de' popoli con darsi la
morte da sè medesimo.
</p>

<p>
Due disavventure afflissero Roma
nell'anno presente, cioè una fiera inondazione
del Tevere, per cagione di cui
in molte parti della città fu necessario
l'andar colle barche, e un incendio che
guastò gran copia di case nel monte
Aventino e la metà del Circo <span class="fnote">[Tacitus, lib. 6, cap. 45. Dio, lib. 58.]</span>. Tiberio
in questa occasione, dimenticata
<span class="pagenum"><a name="Page_107" id="Page_107"></a>[107]</span>
l'innata sua avarizia, sovvenne con abbondanza
d'oro al bisogno di chiunque
avea patito. Che per altro amava Tiberio
di conservare e d'accrescere il suo tesoro,
nè si sa che egli lasciasse alcuna
fabbrica insigne, fuorchè il tempio innalzato
ad Augusto, e la scena del teatro
Pompeo. E neppur queste, se crediamo
a Svetonio, le perfezionò. Non passò
l'anno presente, senza che si vedessero
le usate scene delle accuse e della crudeltà
di Tiberio contra de' nobili. Cajo
Galba, già console e fratello di chi fu
dipoi imperadore, due Blesi ed Emilia
Lepida prevennero, con darsi la morte,
i colpi del carnefice. Vibuleno Agrippa,
cavalier romano, accusato, prese in faccia
del senato il veleno che portava in
un anello. Caduto a terra moribondo, e
strascinato alle carceri, fu quivi frettolosamente
strozzato per occupargli i
beni. <i>Tigrane</i>, già re dell'Armenia  <span class="fnote">[Tacitus, lib. 6, c. 40. Joseph., Antiquit. Judaic.,
lib. 18.]</span>, e
nipote del fu Erode re della Giudea,
detenuto allora in Roma, ed accusato,
lini anch'egli i suoi giorni per mano del
pubblico ministro. Trattenevasi in Roma
allora anche suo fratello <i>Agrippa</i>, ed
avea contratta una famigliarità sì grande
con Cajo Caligola, nipote per adozion
di Tiberio, che pareano due fratelli.
Racconta Giuseppe storico, che essendo
un dì amendue a divertirsi condotti in
un cocchio, Agrippa per adular Cajo gli
disse, essere ben tempo che quel vecchio
di Tiberio cedesse il luogo a lui, perchè
allora tornerebbe la felicità in Roma.
Furono ascoltate queste parole da Eutico
liberto d'Agrippa, che gli serviva di
carrozziere; e perciocchè costui, per
aver fatto un furto al padrone, fu imprigionato,
allora si lasciò intendere d'aver
qualche cosa da rivelare attinente alla
conservazion della vita dell'imperatore.
Fu perciò inviato a Capri, dove era Tiberio,
e tenuto un pezzo nelle catene
senza esaminarlo. Lo stesso Agrippa
stoltamente tanto si adoperò, che Tiberio
<span class="pagenum"><a name="Page_108" id="Page_108"></a>[108]</span>
trovandosi nel settembre di questo
anno a Tuscolo, oggidì Frascati, vicino
a Roma, fece venir Eutico, il quale alla
presenza d'Agrippa rivelò quanto avea
udito nel giorno suddetto. Ordinò immantinente
Tiberio a Macrone capitan
delle guardie di far incatenare Agrippa,
a cui non valsero nè le negative, nè le
suppliche per esentarsi da quell'obbrobrio.
Stette egli nelle carceri tanto che
Tiberio finì di vivere, ed allora ne uscì,
siccome vedremo fra poco <span class="fnote">[Dio, lib. 58.]</span>. Un augurio
della morte d'esso Tiberio fu dai
superstiziosi Romani creduta quella di
Trasullo, succeduta nell'anno presente <span class="fnote">[Tacit., lib. 6, cap. 21.]</span>.
Costui era il più favorito astrologo
ed indovino che si avesse Tiberio; imperciocchè
oltre modo si dilettò questo
imperadore della strologia giudicaria,
arte piena di vanità e d'imposture, che
egli stesso condannava in casa altrui.
E quantunque scrivano Tacito, Svetonio
e Dione, che Tiberio, per mezzo di essa,
predicesse a Galba il suo corto imperio,
e la morte del giovinetto Tiberio suo
nipote per ordine di Caligola, e ch'egli
sapesse ciò che doveva avvenire a sè
stesso in cadauna giornata: simili racconti
più sicuro è il crederli dicerie del
volgo. Allorchè Tiberio stette come esiliato
in Rodi, studiò forte quest'arte,
che in que' tempi era spacciata dai Caldei
dappertutto. Quanti professori capitavano
a Rodi, Tiberio, accompagnato
da un solo robusto liberto, li conduceva
in un alto scoglio, e metteali alla prova
d'indovinargli il passato o l'avvenire.
Se non ci coglievano, dal liberto erano
precipitati in mare, senza che alcuno ne
avesse contezza. Trasullo capitato colà,
fu menato da Tiberio in que' dirupi, e
gli predisse l'imperio; ma soggiungendo
Tiberio che gli sapesse dire anche l'anno
e il giorno della propria natività, s'imbrogliò
l'indovino, e confessò tremando
di non saperlo, ma che ben sapea d'essere
imminente la propria morte. Tra
<span class="pagenum"><a name="Page_109" id="Page_109"></a>[109]</span>
per la buona nuova dell'imperio, e la
conoscenza del pericolo in cui si trovava
costui, Tiberio l'abbracciò, e il tenne
dipoi sempre in sua corte. Perchè la
morte di costui facesse credere vicina
quella di Tiberio, qualche predizione di
cui si dovea essere intesa.
</p>

<hr />

<h2 class="hidden"><a name="XXXVII" id="XXXVII"></a>XXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XXXVII</span>. Indizione <span class="scp">X</span>.</td>
  </tr>
  <tr>
    <td><span class="sc">Pietro Apostolo</span> papa 9.</td>
  </tr>
  <tr>
    <td><span class="sc">Cajo Caligola</span> imperad. 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Gneo Acerronio Procolo</span> e <span class="sc">Cajo
Petronio Pontio Negrino</span>.
</p>

<p>
Ho aggiunto il nome di <i>Petronio</i> al
secondo di questi consoli, perchè una
iscrizione, riferita dal Fabretti <span class="fnote">[Fabret., Inscript., p. 674.]</span>, fu
posta CN. ACERRONIO PROCVLO, C.
PETRONIO PONTIO NIGRINO COS. In
vece di <i>Negrino</i> egli è appellato <i>Negro</i>
da Svetonio <span class="fnote">[Suet., in Tiber., c. 73.]</span>, siccome ancora una
inscrizione da me data alla luce <span class="fnote">[Thesaurus Novus Inscription., p. 303, n. 2.]</span>. Sino
alle calende di luglio durò la dignità
di questi consoli. Appresso diremo a chi
pervennero i fasci consolari. Anche nei
primi mesi dell'anno presente si continuarono
in Roma le accuse contra d'altre
persone nobili; e perchè non erano
accompagnate da lettere di Tiberio, credute
furono manipolazioni di Macrone
prefetto del pretorio, imitator di Sejano,
e forse peggiore. Fra gli altri Lucio Arruntio,
personaggio illustre, già stato
console, non si potè impedir dagli amici,
che, tagliatesi le vene, non si desse la
morte, allegando che un vecchio par suo
non sapea più vivere, battuto in addietro
da Sejano ed ora da Macrone; e
massimamente non essendo da sperare
miglior tempo sotto il successor di Tiberio,
che anzi prometteva peggio, e sarebbe
governato dal medesimo Macrone;
siccome in fatti avvenne. Intanto, dopo
essersi fermato Tiberio alcuni mesi nei
<span class="pagenum"><a name="Page_110" id="Page_110"></a>[110]</span>
contorni di Roma senza mai volervi entrare,
o perchè non si fidava de' Romani,
o perchè qualche impostore gli avea predette
delle disgrazie entrandovi, o pure
perchè non voleva tanti occhi addosso
alla sua scandalosa vita, determinò di
tornarsene alla sua cara isola di Capri.
Finora, benchè giunto all'età di settantotto
anni, e benchè perduto in una nefanda
lascivia, avea conservata la rubustezza
del corpo, ed una competente sanità,
camminava diritto come un palo, senza
volersi servire di medicine, e con fare
il medico a sè stesso: giacchè solea dire
che l'uomo giunto all'età di trent'anni,
non dee più aver bisogno di medici per
saper ciò che conferisca o sia nocivo
alla sanità. Ma egli si ritrovò infine sorpreso
da una lenta malattia, arrivato
che fu ad Astura <span class="fnote">[Sueton., in Tiber., c. 72.]</span>. Potè nondimeno
continuare il viaggio sino a Miseno <span class="fnote">[Dio, lib. 58. Tacitus, lib. 6, c. 50.]</span>,
celebre porto, dissimulando sempre il
suo male, e non men di prima banchettando
con gli amici. Deluso dal suo poco
prima defunto strologo Trasullo, che gli
avea predetto anche dieci altri anni di
vita, tenea per lontanissima tuttavia la
morte. Fu creduto che Trasullo con buon
fine il burlasse con quella predizione,
acciocchè persuaso di vivere sì lungo
tempo, non si affrettasse a far morire
tanti nobili ch'egli avea in lista. E certo
non pochi si salvarono per questo saggio
ripiego, e fra essi alcuni già condannati,
perchè ne' dieci giorni di vita che si lasciavano
loro dopo la sentenza, arrivò
la nuova della morte di Tiberio.
</p>

<p>
Fingeva dunque, secondo lo stile
della sua dissimulazione, Tiberio di sentirsi
bene, tuttochè aggravato dal male,
e ridotto a fermarsi nella villa e nel
palazzo che fu di Lucullo. Ma Caricle
medico insigne, e da lui amato, non già
perchè volesse de' medicamenti da lui,
ma per li suoi consigli, destramente nel
congedarsi da lui gli toccò il polso e conobbe
che s'avvicinava al suo fine. Ne
<span class="pagenum"><a name="Page_111" id="Page_111"></a>[111]</span>
avvisò Macrone, e questi sollecitamente
cominciò a disporre le cose per far succedere
<i>Cajo Caligola</i> nell'imperio. Tre
persone viveano discendenti in qualche
guisa da Augusto, e però capaci di succedere
a Tiberio, cioè esso <i>Caligola</i> figliuolo
di Germanico, nato <span class="fnote">[Sueton., in Caligula, cap. 8.]</span> nell'anno 12 dell'Era
volgare, e però nel fiore di sua
età. Questi, avendo Tiberio adottato Germanico
di lui padre, veniva perciò ad
essere di lui nipote legittimo. Ma egli
era di pessima inclinazione, violento, e
tendente anche alla follia; e se n'era facilmente
accorto Tiberio, di modo che
un dì ridendosi Cajo di Silla, celebre
nella storia romana, Tiberio gli disse:
«A quel ch'io veggo, tu sei per avere
tutti i vizii di Silla, ma niuna delle sue
virtù.» L'altro era <i>Tiberio Gemello</i>,
figliuolo di <i>Druso</i>, cioè del figlio naturale
dello stesso Tiberio, così appellato perchè
nato con un altro fratello da <i>Livilla</i>
nel medesimo parto. Ma non avea che
diciassette anni, e però non per anche
capace di governare un sì vasto imperio.
Il terzo era <i>Tiberio Claudio</i>, fratello del
suddetto Germanico, in età bensì virile,
ma di poca testa, e di niun concetto fra
i Romani. Discordano gli autori in dire
chi fosse eletto da Tiberio per suo successore.
Giuseppe storico racconta un
fatto, che ha ciera di favola <span class="fnote">[Joseph., Antiquit. Judaic., lib. 18.]</span>. Cioè che
Tiberio, incerto qual dei due de' suddetti
suoi nipoti avesse egli da eleggere, ne
rimise la decisione al caso, con destinare
di preferir quello che la mattina
seguente fosse il primo ad entrar in sua
camera; e questi fu Caligola, a cui poscia
raccomandò il giovinetto Tiberio,
quantunque scrivano che per astrologia
antivedesse che Cajo Caligola gli dovea
levare la vita. Altri <span class="fnote">[Dio, lib. 58.]</span> hanno detto che
Tiberio non antepose il suo natural nipote,
perchè la scoperta amicizia di
Livilla di lui madre gli fece dubitare se
fosse veramente figliuolo di Druso suo
<span class="pagenum"><a name="Page_112" id="Page_112"></a>[112]</span>
figlio. Tuttavia pare che si accordino
Filone Ebreo <span class="fnote">[Philo, de Legation. Sueton., in Tiber., c. 76.]</span>, Svetonio e Dione in
dire, che Tiberio in due suoi testamenti
lasciò egualmente eredi <i>Caligola</i> e il giovane
<i>Tiberio</i>.
</p>

<p>
Ora <i>Cajo Caligola</i>, per assicurarsi di
prendere la fortuna pel ciuffo, facea la
corte a Macrone, potentissimo ufficiale,
perchè capitano delle guardie, cioè di
diecimila soldati che erano il terrore di
Roma. Nè men sollecito era a farla ad
Ennia Nevia di lui moglie; anzi fu creduto
che passasse tra loro un'infame corrispondenza,
e di ciò non si mettesse
pena Macrone, giacchè anch'egli dal suo
canto avea dei motivi di guadagnarsi
l'affetto di Cajo, perchè parea più facile
che in lui cadesse l'imperio. Però parlava
sempre bene di lui a Tiberio, scusandone
i difetti, in guisa che un dì Tiberio gli
rimproverò questo grande attaccamento
a Cajo con dirgli «d'essersi ben avveduto
ch'egli abbandonava il sole
d'Occidente, per seguitare il sole
d'Oriente.» Era cresciuto il male di
Tiberio <span class="fnote">[Dio, lib. 58. Tacitus, lib. 6, c. 50. Sueton.
in Tiber., c. 73.]</span>, ed avea già patito alcuni
sfinimenti. Gliene arrivò uno specialmente
nel dì 16 di marzo così gagliardo, che
fu creduto morto. Caligola uscì del palazzo;
a folla corsero i cortigiani a rallegrarsi
con lui: quand'ecco esce uno
di corte, che riferisce essere tornato in
sè Tiberio, e chiedere da mangiare. Allora
spaventati, chi qua, chi là, colla testa
bassa sfumarono. Cajo senza poter parlare,
più morto che vivo ricorre a Macrone.
Ma questi, nulla atterrito, sa ben
trovar tosto la maniera di calmare l'altrui
spavento. Non van d'accordo gli scrittori
nel dirci, come Tiberio si sbrigasse dal
mondo. Seneca, citato da Svetonio, scrisse
che o sia che Tiberio si sentisse venir meno,
o che la sua famiglia l'avesse abbandonato,
come è succeduto in tanti altri casi
di principi morti senza parenti, chiamò; e
niuno rispondendo, si alzasse dal letto,
<span class="pagenum"><a name="Page_113" id="Page_113"></a>[113]</span>
e poco lungi di là caduto, spirasse. Raccontano
altri, che Cajo Caligola gli avesse
dato un lento veleno che l'uccise. Altri,
che sotto pretesto di riscaldarlo, Macrone
gli facesse metter addosso di molti panni
che il soffocarono; ovvero che gli negasse
da mangiare, e il lasciasse morire per
mancanza d'alimento. Finalmente scrissero
altri, che veggendo Caligola <span class="fnote">[Sueton., in Cajo, cap. 12.]</span> come
Tiberio non la volea finir da sè stesso,
lo strangolasse con le sue mani, o pure
con uno origliere o sia guanciale gli
turasse la bocca, e il facesse ammutolire
per sempre. Comunque fosse, morì Tiberio
nel suddetto giorno 16 di marzo.
Dione scrive nel dì 26. O dell'uno o
dell'altro il testo è mancante. Così cessò
di vivere questo imperadore, dotato di
grande ingegno, ma per servirsene solamente
in male; che finchè ebbe paura
d'Augusto e di Germanico, nipote e
figliuolo suo adottivo, stette in dovere;
che simulatore e dissimulator sopraffino
si mostrò delle false virtù, ma poi si
abbandonò in fine a tutti i vizii; che
divenne abbominevole per l'infame sua
libidine, ma più per le sue crudeltà ed
ingiustizie; che niuno amava fuorchè sè
stesso, che fu udito chiamar felice Priamo,
per essere morto dopo aver veduti morti
tutti i suoi.
</p>

<p>
Non tardò <i>Cajo Caligola</i> ad avvisare
il senato dell'essere Tiberio mancato di
vita, con dimandare ancora che decretassero
al medesimo gli onori divini. Ma
Tiberio era troppo odiato; e siccome il
popolo romano a questa nuova diede in
risalti d'allegrezza, così commosso andava
lacerando la di lui memoria con
tutte le maledizioni, e gridando <i>al Tevere,
al Tevere</i>, cioè il di lui corpo. Di questa
commozione si servì il senato per
sospendere la risoluzion degli onori a
Tiberio; e Cajo venuto poi a Roma, più
non ne parlò. Portato a Roma il cadavere
di Tiberio, fu bruciato secondo il
costume d'allora; e con poca pompa
seppellito. Cajo fece l'orazione funebre;
<span class="pagenum"><a name="Page_114" id="Page_114"></a>[114]</span>
ma con poco encomio di lui, impiegando
le parole piuttosto in esaltare Augusto
e Germanico suo padre. Già si è detto,
quanto fosse amato dai Romani esso
Germanico per le sue rare virtù, e Cajo
appunto per essere di lui figliuolo, comunemente
era amato, giacchè non si
erano per anche dati a conoscere se non
a pochi tutti i suoi vizii e difetti, che si
trovarono poi innumerabili. All'incontro,
per l'odio d'ognuno contra di Tiberio,
era anche odiato <i>Tiberio Gemello</i>, natural
nipote di lui. E però a Cajo non fu difficile
l'essere riconosciuto e confermato
per imperadore, e il fare che dal senato
fosse cassato il testamento di Tiberio, per
cui egualmente lasciava ad esso Cajo e Tiberio
Gemello l'amministrazion dell'imperio.
Così restò egli solo imperadore <span class="fnote">[Sueton., in Caj., cap. 14. Dio, lib. 59.]</span>
colla podestà tribunizia e coll'autorità
ed arbitrio di far tutto, siccome attesta
Svetonio, benchè non usasse subito i
titoli usati dai due precedenti Augusti.
Piena d'ammirazione e di giubilo rimase
Roma tutta al vedere con che mirabili
e plausibili maniere Caligola desse principio
al suo governo; senza riflettere
che diversa dal mattino suol essere la
sera di molti regnanti. <i>Caligola</i>, dissi,
che così era volgarmente chiamato con
soprannome a lui dato, allorchè fanciullo
trovandosi all'armata in Germania,
Germanico suo padre il facea vestir da
semplice soldato, e portare gli stivaletti,
chiamati <i>Caligae</i>, e usati allora nella
milizia. Divenuto poi imperadore riputò
egli come ingiurioso e degno di gastigo
un tal soprannome; e perciò dagli storici
vien mentovato per lo più col nome di
<i>Cajo</i>. Affettò dunque Cajo sulle prime
di comparir popolare, siccome abbiamo
da Svetonio e da Dione; poichè, per
conto di Tacito, periti seno i libri suoi,
che trattavano della vita di questo iniquissimo
principe, e dei primi anni del
suo successore. Eseguì egli pontualmente
tutti i legati lasciati da Tiberio, e quegli
ancora, che Livia Augusta nel suo testamento
<span class="pagenum"><a name="Page_115" id="Page_115"></a>[115]</span>
avea ordinato; ma che l'ingrato
suo figliuolo Tiberio non avea mai voluto
pagare. Diede subito la mostra
alle compagnie de' soldati del pretorio,
con isborsar a tutti il danaro lasciato lor
da Tiberio, ed aggiugnerne altrettanto
per ispontanea munificenza. Pagò parimente
al popolo romano l'insigne donativo
di danaro ordinato da Tiberio
colla giunta di sessanta denari per testa,
ch'egli non avea potuto pagare, allorchè
prese la toga virile, e inoltre quindici
altri a titolo di usura pel ritardo. Finalmente
a tutti gli altri soldati di Roma, e
alle guardie notturne, cioè ai vigili, e alle
legioni fuori d'Italia, e ad altri soldati
mantenuti nelle città minori, sborsò cinquecento
sesterzii ai primi, e trecento
agli altri per testa.
</p>

<p>
Mellifluo fu in un certo giorno il suo
ragionamento ai senatori con dir loro,
dopo aver toccati tutti i vizii del defunto
Tiberio, di volerli a parte nel comando
e governo, e che farebbe tutto quanto
paresse loro il meglio, chiamandosi lor
figliuolo ed allievo. Richiamò gli esiliati,
liberò tutti i prigioni, e fra gli altri Quinto
Pomponio, tenuto in quelle miserie per
sette anni, dopo il suo consolato. Annullò
ogni processo criminale, con bruciar
anche i libelli lasciati da Tiberio. Queste
prime azioni gli guadagnarono un gran
plauso, massimamente perchè fu creduto
ch'egli fosse per mantener la parola, che
in quell'età il suo cuore andasse d'accordo
con la lingua. Volle tosto il senato
far dimetter il consolato a Procolo e
Negrino per conferirlo a lui; ma egli
ordinò che continuassero in quella dignità,
secondochè era dianzi stabilito,
sino alle calende di luglio, nel qual tempo
poscia fu egli dichiarato console, ed
amò di aver per collega <i>Tiberio Claudio</i>
suo zio, che fin qui era stato tenuto
in basso stato e nell'ordine de' soli cavalieri,
a cagion della debolezza del suo
capo. Nelle medaglie <span class="fnote">[Mediobarbus, in Numismat. Imperator.]</span> Cajo si trova
intitolato CAJVS CAESAR AVGVSTVS
<span class="pagenum"><a name="Page_116" id="Page_116"></a>[116]</span>
GERMANICVS: ed in altre vi si aggiunge
DIVI AVGVSTI PRONEPOS. Fece ancora
risplendere l'amor suo verso de' suoi,
con dare il titolo d'Augusta e di sacerdotessa
d'Augusto ad <i>Antonia</i> avola sua
e madre di Germanico, e col concedere
alle sue sorelle i privilegi delle Vestali,
e posto presso di sè negli spettacoli. A
<i>Tiberio Gemello</i>, nipote di Tiberio, diede
il titolo di Principe della Gioventù, e di
più l'adottò per suo figliuolo. Andò in
persona alle isole Pandataria e Ponza a
cercar le ceneri d'<i>Agrippina</i> sua madre,
e di <i>Nerone</i> suo fratello; e con funebre
magnificenza portatele a Roma, le collocò
nel mausoleo d'Augusto, con determinare
in onore e memoria d'essi
esequie e spettacoli annuali. Stava tuttavia
fra le catene <span class="fnote">[Joseph., Antiq. Jud., lib. 18. Dio, lib 59.]</span> Agrippa, nipote di
Erode il grande re della Giudea, quando
restò liberata Roma dal ferreo giogo di
Tiberio. Cajo, essendosene tosto ricordato,
siccome amico suo caro, mandò
ordine al prefetto di Roma di trasferirlo
dalla carcere alla casa dove abitava
prima; e da lì a pochi giorni fattoselo
condurre davanti con abito mutato, gli
mise in capo un diadema, dichiarandolo
re, e sottomettendo a lui la Tetrarchia,
già posseduta da Filippo suo zio, morto
poco fa, con aggiugnervi l'altra di Lisania,
restando la Giudea come prima sotto
l'immediato governo dei Romani. Restituì
ancora ad <i>Antioco</i> il regno della Comagene
colla giunta della Cilicia marittima.
Di gloria medesimamente fu a Cajo
l'aver cacciato fuori di Roma que' giovinetti
che faceano l'infame mercato
de' lor corpi; e poco vi mancò che non
li mandasse a seppellir nel Tevere. Ordinò
che si cercassero e pubblicamente si potessero
leggere le storie soppresse di <i>Tito
Labieno, Cordo Cremuzio e Cassio Severo</i>.
Ai magistrati lasciò libera la giurisdizione,
senza che si potesse appellare a
lui. Dalle provincie d'Italia levò il dazio
del centesimo denaro che si pagava per
tutte le cose vendute all'incanto. Sotto
<span class="pagenum"><a name="Page_117" id="Page_117"></a>[117]</span>
Tiberio, principe d'umor tetro, le pubbliche
allegrie, i giuochi, gli spettacoli
erano divenuti cose rare. Cajo non tardò
a rimetter tutto in uso, e con grande
accrescimento: cose tutte stupendamente
applaudite dal popolo <span class="fnote">[Sueton., in Cajo, cap. 17. Dio, lib. 59.]</span>. Dopo aver
tenuto il consolato per due mesi, lo
rinunziò ai due consoli destinati da Tiberio.
Il nome loro non è noto. Stimò
il Pighio, che fossero <i>Tiberio Vinicio
Quadrato</i> e <i>Quinto Curzio Rufo</i>. Se di
queste maravigliose azioni di Cajo Caligola
si rallegrasse Roma, veggendo un
aspetto sì bello con tanta differenza dal
precedente sanguinario governo, non è
da chiederlo. Talmente si rallegrò quel
popolo a sì gran mutazione di scena, che,
per testimonianza di Svetonio, nei tre
mesi seguenti dopo la morte di Tiberio,
cento sessantamila vittime furono svenate
in rendimento di grazie ai loro falsi dii.
Ma durò ben poco questo ciel sì ridente,
siccome nell'anno seguente apparirà. <i>Artabano</i>
re de' Parti, che in addietro odiò
forte Tiberio, udita la di lui morte, se
ne rallegrò e diede tosto adito ad un
trattato di pace. Scrive Dione ch'egli
stesso ricercò l'amicizia di Cajo. Ma Svetonio
e Giuseppe Ebreo raccontano, che
fu Vitellio governator della Soria il promotore
di quell'accordo per ordine di
Cajo. Seguì in fatti fra esso re e Vitellio
un magnifico abboccamento in un
ponte fabbricato sull'Eufrate, e quivi fu
conchiusa la pace con condizioni onorevoli
per gli Romani.
</p>

<hr />

<h2 class="hidden"><a name="XXXVIII" id="XXXVIII"></a>XXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XXXVIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Pietro Apostolo</span> papa 40.</td>
  </tr>
  <tr>
    <td><span class="sc">Cajo Caligola</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aquilio Giuliano</span> e <span class="sc">Publio Nonio
Asprenate</span>.
</p>

<p>
Era già cominciato nel precedente
anno un impensato cambiamento di vita
e di massime nel da noi osservato finora
<span class="pagenum"><a name="Page_118" id="Page_118"></a>[118]</span>
sì amorevole e grazioso Cajo Caligola.
Rapporterò io qui ciò che accadde allora
e nel presente anno ancora <span class="fnote">[Dio, lib. 59.]</span>. I conviti,
le crapole ed altre dissolutezze di una
vita sensuale, a cui si abbandonò di
buon'ora questo nuovo imperadore, cagion
furono ch'egli cadde nel mese d'ottobre
sì gravemente malato, che si dubitò
di sua vita <span class="fnote">[Philo, in Legatione ad Cajum.]</span>. Appena si riebbe, che di
volubile, qual era dianzi, cominciò a
comparir stranamente agitalo da vari e
fieri capricci, quasi che la mente sua per
la sofferta malattia avesse patito qualche
detrimento, con peggiorar da lì innanzi
di maniera, che Roma, sì maltrattata
sotto Tiberio cattivo, senza paragone sotto
questo pessimo maestro divenne teatro
di calamità. Aveano fatto i Romani delle
pazzie pel tanto desiderio ch'egli superasse
quel malore, perchè dopo aver Cajo
dato sì glorioso principio al suo governo,
si figurava ciascuno riposta tutta la pubblica
felicità nella conservazione della
di lui vita. Due persone fra l'altre, cioè
Publio Afranio Potito, uomo popolare,
ed Atanio Secondo, cavaliere, fecero voto,
l'uno di dar la propria vita, se egli ricuperava
la salute, l'altro di combattere
fra i gladiatori, con esporsi al pericolo
della morte, purchè Caligola guarisse.
Guarito ch'egli fu, d'inesplicabile giubilo
si riempiè tutta la città. Ma non tardò
molto a cangiarsi scena. La prima sua
strepitosa iniquità quella fu di levar di vita
<i>Tiberio Gemello</i>, nipote legittimo e naturale
di Tiberio Augusto, e da lui adottato
per figliuolo, con obbligarlo ad uccidersi
da sè stesso; perciocchè Cajo sì
scrupoloso era, che non potea permettere
a chicchessia di torre la vita al nipote di
un imperadore. Per iscusa di questa crudeltà
addusse l'essere egli stato accertato,
che il giovinetto Tiberio si era rallegrato
della sua infermità, ed avea desiderata
la sua morte. Passò oltre il suo bestial
capriccio con esigere, che chi avea fatto
voto della vita, per salvare la sua,
<span class="pagenum"><a name="Page_119" id="Page_119"></a>[119]</span>
eseguisse la promessa, affinchè non rimanessero
con lo spergiuro in corpo.
</p>

<p>
Fece in quest'anno Cajo alcune azioni
che piacquero al popolo <span class="fnote">[Dio, lib. 59.]</span>, perchè restituì
alla plebe il suo diritto ne' comizii
per l'elezione de' magistrati che Tiberio
avea ristretto nei senatori: il che ebbe
poco effetto. Ordinò che pubblicamente
si rendessero i conti delle rendite e spese
della repubblica: regolamento dismesso
sotto Tiberio. Essendo sminuito forte
l'ordine de' cavalieri, lo ristorò con ascrivere
ad esso molti scelti dalla nobilità
delle città dell'imperio, purchè ben imparentati,
e sufficientemente ricchi, concedendo
loro anche de' privilegi. Con decreto
del senato diede a <i>Soemo</i> il regno, o
sia principato dell'Arabia Iturea; a <i>Cotys</i>
l'Armenia minore, e poscia alcune parti
dell'Arabia. Concedette ancora una parte
della Tracia a <i>Rimetalce</i>, e il Ponto a <i>Polemone</i>,
figliuolo del re Polemone; esercitando
in tal guisa la giurisdizione romana
sopra que' lontani paesi, ed affezionando
quei re al romano imperio. Non furono
già di questo tenore altre sue azioni nell'anno
presente. Già dicemmo ch'egli
per opera di Macrone prefetto del pretorio
avea ottenuto l'imperio. Perchè
quest'uomo, per altro cattivo, osava di
parlargli con qualche franchezza <span class="fnote">[Philo, in Legatione ad Cajum.]</span>, forse
per ritenerlo dall'esecuzione de' suoi
malnati appetiti; Cajo, che non voleva
più aver sopra di sè dei maestri, dallo
sprezzo passò alla risoluzione di levarlo
dal mondo, dopo avergli promesso il
governo dell'Egitto. Macrone prevenne
il carnefice con darsi da sè stesso la
morte; e non meno di lui fece Ennia
Nevia sua moglie, quella medesima, con
cui Caligola avea tenuta, per quanto fu
creduto, una pratica disonesta. Parve ad
ognuno troppo nera l'ingratitudine di
lui verso persone tali; e più indegno si
riputò il delitto apposto loro dal medesimo
imperadore, con chiamarli ruffiani,
quando in lui ricadeva questo reato.
<span class="pagenum"><a name="Page_120" id="Page_120"></a>[120]</span>
Suocero d'esso Cajo era Marco Giunio
Silano, già stato console, uomo di gran
nobiltà, di gran senno, e primo nel senato
a dire il suo parere, allorchè regnava
Tiberio. Sua figliuola <i>Giunia Claudilla</i>
maritata con Caligola non per anche
imperadore, era, per attestato di Dione <span class="fnote">[Dio, lib. 59.]</span>,
stata ripudiata. Tacito <span class="fnote">[Dio, lib. 59. Tacit., Annal., lib. 6, c. 46.]</span> la dice
morta in breve, forse di parto. A questo
illustre personaggio tali affronti fece Cajo,
che l'indusse, secondo l'empio stile d'allora,
a darsi la morte da sè stesso. Di ciò
parla Dione all'anno precedente. Abbiamo
anche da Tacito <span class="fnote">[Tacitus, in Vita Agricolae.]</span> e da Seneca, che
Caligola volle dar l'incombenza d'accusar
Silano a Giulio Grecino, senatore di rara
probità, che compose alcuni libri dell'Agricoltura,
menzionati anche da Plinio,
e che fu padre di Giulio Agricola, la
cui vita scritta da Tacito è pervenuta ai
nostri giorni. Generosamente se ne scusò
egli, e per questa bella azione meritò
che il crudele Caligola il facesse morire.
Racconta Seneca <span class="fnote">[Seneca, de Benefic., lib. 2, c. 21.]</span> di questo Grecino,
che mancandogli il denaro per celebrar
de' giuochi pubblici, Fabio Persico, probabilmente
quello stesso che fu console
nell'anno 34 della nostra Era, ma uomo
screditato, gliene mandò ad esibire una
buona somma. La rifiutò Grecino, e agli
amici che il biasimavano di questo, rispose:
«Come vorreste voi ch'io ricevessi
dei danari da uno, con cui mi vergognerei
anche di stare a tavola?»
</p>

<p>
Quanta fosse la corruzion de' costumi
in Roma pagana per questi tempi,
sarebbe facile il mostrarlo. Caligola anch'egli
ne lasciò degl'infami esempli <span class="fnote">[Sueton., in Cajo, cap. 24.]</span>.
Tre sorelle avea egli, cioè <i>Drusilla</i>, <i>Agrippina</i>
e <i>Livilla</i>. Con tutte e tre, o
vergini o maritate, disonestamente conversò.
Sopra l'altre amò Drusilla, a cui
tolto avea l'onore giovinetto. Era essa
stata dipoi maritata con Lucio Cassio
Longino, che fu console. Caligola gliela
<span class="pagenum"><a name="Page_121" id="Page_121"></a>[121]</span>
tolse, e la tenne e trattò da legittima
consorte. Dione <span class="fnote">[Dio, lib. 59.]</span>, non so come, la fa
moglie (forse in seconde nozze) di Marco
Lepido, notando nondimeno anch'egli
l'obbrobrioso commercio del fratello
con essa. Fu costei in quest'anno rapita
dalla morte, verisimilmente verso il fine
di luglio. Caio n'ebbe a impazzire, e cadde
in istravaganze ridicole. Dopo un solennissimo
funerale e lutto pubblico,
fece decretare ad essa gli onori dati a
Livia Augusta, e deificarla e alzarle dei
templi; e si trovò un senator sì vile,
cioè Livio Geminio, che con giuramento
affermò di aver veduta Drusilla salire
al cielo, e ne riportò un buon regalo da
Caio. Seneca anch'egli si rise di costui.
Oltre a ciò come forsennato all'improvviso
si partì da Roma, fece un viaggio
nella Campania, arrivò sino a Siracusa,
e poi frettolosamente ritornò a Roma,
senza essersi fatta radere la barba nè
tosare i capelli. Andò tanto innanzi la
frenesia di Caio, che fece morir non so
quante persone per due opposti motivi
o pretesti; cioè le une perchè si erano
rattristate per la morte di Drusilla, quasi
che fosse un gran delitto l'affliggersi per
chi era divenuta partecipe della divinità;
e l'altre, perchè o avessero fatto conviti,
o balli, o fossero ite al bagno nel tempo
del lutto per Drusilla, parendo ciò un
rellegrarsi della sua morte. Chi potea
indovinarla con un sì furioso e pazzo
Augusto? Altri nondimeno han creduto
ch'egli spigolasse sì fatti pretesti, per
ingoiar le ricchezze dei condannati a
diritto o a torto; imperciocchè il folle
ne' primi mesi fece un tale scialacquamento
di denaro, che consumò colla sua
prodigalità in doni e pubblici giuochi gli
immensi tesori che l'avaro Tiberio avea
radunato; e, trovandosi poi smunto, diede
ad ogni sorta di violenza, o pubblica con
imporre gravezze, o privata con levar
di vita i ricchi innocenti, per soddisfare
ai suoi capricciosi voleri colle loro sostanze.
Quando altra accusa mancava,
<span class="pagenum"><a name="Page_122" id="Page_122"></a>[122]</span>
sempre era in pronto quella che avessero
avuta parte nella morte dei di lui
genitori e fratelli.
</p>

<p>
Un'altra ridicolosa comparsa avea
fatto questo imperadore, forse nell'anno
precedente, come s'ha da Dione <span class="fnote">[Dio, lib. 59. Sueton., in Cajo, cap. 25.]</span>. Invitato
alle nozze di Caio Calpurnio Pisone
con <i>Livia</i> (o sia <i>Cornelia</i>) <i>Orestilla</i>,
appena ebbe veduta quella giovinetta che
se ne invaghì con dire a Pisone: «Non ti
venga talento di toccare mia moglie.»
E tosto seco la condusse in corte, poi
fra pochi dì la ripudiò; e da li a due
anni ragguagliato ch'essa avea commercio
col primo marito, relegò l'uno e
l'altra. Inoltre pochi giorni dopo la
morte di Drusilla avendo esso Caio udito
parlare della straordinaria bellezza
dell'avola di <i>Lollia Paolina</i>, moglie di
Caio Memmio Regolo, già stato console,
e che era allora governatore della Macedonia
ed Acaia, stranamente avvisandosi
che non fosse minor la beltà della nipote,
mandò a prendere essa <i>Paolina</i>, e la sposò,
con obbligar suo marito ad adottarla
per figliuola. Ma svaghitosene fra poco,
la ripudiò, con precetto a lei fatto di non
avere carnal commercio con altr'uomo
in avvenire. Sposò dipoi <i>Cesonia Milonia</i>,
che già avea avuto tre figliuole da
un altro marito; donna che sapea il mestiere
di farsi amare. E la sposò nel dì
stesso che la medesima partorì una figliuola,
ch'egli riconobbe per sua, ed
ebbe nome <i>Giulia Drusilla</i>. Dione la fa
nata un mese dopo, e riferisce all'anno
seguente un tal matrimonio <span class="fnote">[Dio, lib. 59.]</span>. Intanto
si diede meglio a conoscere la sua furiosa
passione di mirar con piacere le morti
degli uomini. I giuochi funesti de' gladiatori
erano il suo maggior sollazzo.
Sollecitava anche i nobili, benchè fosse
contro le leggi, a combattere negli anfiteatri
e a farsi scannare. Non contento
del duello d'uno con uno, ne voleva
delle schiere; e un dì fece combattere
ventisei cavalieri romani, mostrando
<span class="pagenum"><a name="Page_123" id="Page_123"></a>[123]</span>
gran contento allo spargimento del loro
sangue. Talvolta ancora, mancando i gladiatori,
facea ghermire taluno della plebe;
e colla lingua tagliata, affinchè non
potesse gridare, il forzava a combattere
con le fiere. Così di giorno in giorno
andava egli crescendo nella crudeltà,
sfoggiando nelle pazzie, e gettando smoderata
copia di danaro in vari spettacoli
e in demolir case per nuovi anfiteatri.
In quest'anno <span class="fnote">[Philo, in Flacc. Joseph., in Antiq. Judaic.
Eusebius, et alii.]</span>, per quanto si crede,
la mano di Dio cominciò a farsi sentire
in Levante contra de' Giudei, fieri persecutori
del già nato Cristianesimo. Ebbero
principio in Egitto le turbolenze mosse
contra di tal nazione, che in più centinaia
di migliaia abitava in quella ricchissima
provincia, con essersi sollevato il
popolo di Alessandria contra d'essi in
occasione che il re <i>Agrippa</i> arrivò a quella
città. Gran copia di loro fu maltrattata,
tormentata, uccisa; saccheggiate le
lor case, spogliati i magazzini, e ridotto
quel gran popolo ad un'estrema miseria.
La storia distesamente si legge ne' libri
di Filone contra Flacco, negli Annali del
Baronio all'anno 40, in quei dell'Usserio
e d'altri. L'istituto mio non soffre
ch'io ne dica di più.
</p>

<hr />

<h2 class="hidden"><a name="XXXIX" id="XXXIX"></a>XXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XXXIX</span>. Indizione <span class="scp">XII</span>.</td>
  </tr>
  <tr>
    <td><span class="sc">Pietro</span> Apostolo papa 11.</td>
  </tr>
  <tr>
    <td><span class="sc">Cajo Caligola</span> imperadore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cajo Cesare Caligola Augusto</span> per la
seconda volta, <span class="sc">Lucio Apronio Cesiano</span>.
</p>

<p>
Solamente per tutto il gennaio tenne
<i>Caligola</i> il consolato <span class="fnote">[Sueton., in Cajo, cap. 17.]</span>, e nelle calende
di febbraio, per attestato di Dione <span class="fnote">[Dio, lib. 59.]</span>,
rinunziò la dignità a <i>Marco Sanquinio
Massimo</i>, che era stato console un'altra
volta. Continuò <i>Apronio Cesiano</i> nell'uffizio
sino alla fine di giugno, per testimonianza
<span class="pagenum"><a name="Page_124" id="Page_124"></a>[124]</span>
del medesimo storico, e nelle
susseguenti calende dicono che gli fu
sostituito <i>Gneo Domizio Corbulone</i>. Così
il padre Stampa <span class="fnote">[Stampa, Continuat. Fastor. Sigonius et alii.]</span> ed altri, negando la
sostituzione d'altri consoli. Ma Dione
scrive, che incolpati da Caio i consoli,
per non aver intimate le ferie pel suo
giorno natalizio, e per aver solennizzata
la vittoria d'Augusto contra di Marco
Antonio, furono in quello stesso dì, cioè
del suo natale, degradati, con rompere i
loro fasci: ignominia tale, che l'un di
essi consoli si uccise di poi da sè stesso.
Aggiugne che allora succedette nel consolato
<i>Domizio Africano</i>. Secondo Svetonio <span class="fnote">[Sueton., in Cajo, c. 8.]</span>
Cajo Caligola nacque nel dì
31 d'agosto; e però in quel dì succedette
la mutazion de' consoli, e <i>Domizio
Africano</i> eletto console da Caligola, tenne
il consolato sino al fine dell'anno. <i>Domitium
Afrum Collegam Cajus ipse sibi
re, verbo Populus elegit.</i> Certo è, essere
stati due personaggi diversi <i>Domizio Corbulone
e Domizio Africano</i>, come si ricava
da Tacito <span class="fnote">[Tacitus, Annal., lib. 3, cap. 33, et lib. 4,
c. 52.]</span> che li nomina amendue.
Dione anch'egli parla di essi sotto l'anno
presente, con dire che <i>Domizio Corbulone</i>
si guadagnò il consolato con far
dei processi, e poscia aggiugne che anche
<i>Domizio Africano</i> fu creato console.
Quel solo che resta scuro, si è, qual dei
due consoli deposti si troncasse il filo
della vita; perciocchè tanto Sanquinio
Massimo, quanto Corbulone sembra che
vivessero alcuni anni ancora, se pur di
amendue parla Tacito negli Annali <span class="fnote">[Tacitus, Annal., lib. II, cap. 18.]</span>.
Cajo nell'anno presente levò di nuovo
al popolo il diritto dei Comizii, perchè ne
seguiva dell'imbroglio, e lo restituì al
senato. Era per altre cagioni in collera
contro d'esso popolo, perchè sapea d'esserne
odiato; vedea che scarso era il
loro concorso agli spettacoli; e più volte
intese che aveano levato rumore contro
<span class="pagenum"><a name="Page_125" id="Page_125"></a>[125]</span>
le spie e gli accusatori. Però molti di
quando in quando ne fece ammazzare,
e si augurava che un solo collo avesse
tutto il popolo romano per poterlo tagliare
con un sol colpo. Nel medesimo
tempo andava crescendo la di lui crudeltà
anche verso i nobili e i ricchi, trovandosi
con facilità dei pretesti per farli
accusare e condannare a fine di mettere
le griffe sopra le loro ricchezze e beni.
Di Calvisio Sabino senatore, di Prisco
pretore e d'altri parla Dione, con aggiungere
che tutto il senato e popolo all'udirlo
un dì lodar Tiberio, e minacciar
tutti, rimasero sbalorditi e tremanti; e
la conciarono per allora con delle adulazioni
e lodi eccessive. Domizio Africano,
del cui consolato poco fa s'è ragionato,
seppe anch'egli con ripiego di
fina accortezza schivar la mala ventura.
Credendo costui d'acquistarsi un gran
merito, avea esposta una statua di Caligola,
con dire nell'iscrizione ch'esso
Augusto in età di ventisette anni era
giunto ad essere console due volte. Prese
Caligola con quella sua testa sventata
al rovescio l'espressione, parendogli fatto
un rimprovero a sè stesso per la sua età,
e per le leggi che non permetteano in sì
poco tempo tali onori. Però considerando
che uomo accreditato nell'eloquenza
del foro fosse Domizio, composta
un'orazione con molto studio volle egli
stesso accusarlo in senato. L'accorto
Domizio, finita ch'egli ebbe la diceria,
senza mettersi a difendere sè stesso, si
mostrò solamente stupefatto per la forza
e bellezza dell'orazione di Caio, con
rilevarne tutti i passi più luminosi e lodarli.
Richiesto poi di difendersi, se potea,
rispose d'essere vinto da così forte eloquenza,
ed altro non restargli, se non
di ricorrere alla clemenza di Cesare; e,
in così dire, se gli gittò supplichevole ai
piedi, implorando misericordia. Caio
gonfio per aver superato un oratore di
tanto nome, gli perdonò il resto, ed in
appresso il creò console.
</p>

<p>
Ma non meno della crudeltà cresceva
<span class="pagenum"><a name="Page_126" id="Page_126"></a>[126]</span>
in lui anche la frenesia o pazzia, profondendo
sempre più a sproposito immenso
danaro negli spettacoli <span class="fnote">[Sueton., in Cajo, cap. 54. Dio, lib. 59.]</span>. Egli stesso
sulla carretta talvolta andò nel circo a
gareggiar nella corsa coi plebei professori;
e guai a quegli uomini e cavalli
che gli andavano innanzi. Fra gli altri
ebbe un cavallo prediletto, a cui avea
posto il nome d'<i>Incitato</i>. Lo tenea seco
a tavola, dandogli biada in vasi d'oro,
e in bicchieroni d'oro del vino. Forse
fu una burla il dirsi che egli avea anche
promesso di crearlo console un dì; e
che l'avrebbe fatto, se fosse vivuto più
tempo. Poca gloria a questo forsennato
regnante pareva il passeggiar per terra
a cavallo. Volle far vedere ai Romani,
che gli dava l'animo di cavalcar sopra il
mare. Fece dunque fabbricar un ponte in
un seno di esso mare fra Baja e Pozzuolo,
lungo da tre miglia e mezzo con due
file di navi da carico, fermate con ancore,
e fatte venir anche da lontano <span class="fnote">[Sueton., in Cajo, c. 19.]</span>: il che
poi cagionò una gran carestia in Roma
e nell'Italia. Sopra vi fu fatto un piano
di terra con varie case ben provvedute
d'acqua dolce. Per questo ponte fabbricato
con immensa spesa, un dì montato
sopra un superbo cavallo, armato colla
corazza riputata di Alessandro Magno, e
con sopravvesta ornata d'oro e di gemme,
spada al fianco, e scudo imbracciato
e con corona di quercia in capo, marciò
l'intrepido imperadore con tutta la sua
corte da Baja a Pozzuolo, quasichè andasse
ad assalire un'armata nemica;
e come se fosse stanco per una data
battaglia, si riposò poi in quella città.
Nel seguente giorno salito sopra un carro
tirato dai suoi più superbi destrieri,
con Dario avanti, uno degli ostaggi dei
Parti, seguitato da essa sua corte tutta
in gala, e da alcune schiere di pretoriani,
ripassò di nuovo sul medesimo ponte;
in mezzo al quale alzato un tribunale,
arringò, come se avesse conseguita qualche
gran vittoria, lodando i soldati, quasi
<span class="pagenum"><a name="Page_127" id="Page_127"></a>[127]</span>
che fossero usciti di pericolo, gloriandosi
sopra tutto di aver calpestato coi
piedi il mare. Dato poscia un congiario
o sia regalo al popolo, egli coi cortigiani
sul ponte, e gli altri in varie navi, passarono
il rimanente del giorno e la notte
in gozzoviglie e in ubbriacarsi, essendo
tutto il ponte colla collina d'intorno illuminato
da fiaccole, fuochi ed altri lumi,
talmente che la notte non invidiava al
giorno. Nel calore del vino e dell'allegria
molti furono gittati per divertimento in
mare, e molti ve ne gittò lo stesso Caio,
dei quali perirono alcuni. Così terminò
la gran funzione, con vantarsi il prode
Augusto di aver messo terrore al mare,
e con ridersi di Dario e di Serse, per
aver egli domato il mare per un tratto
più lungo. Le immense spese fatte in
quest'azion da teatro, incitarono dipoi
lo smunto Augusto a far danari per tutte
le vie, e massimamente colle condanne
dei benestanti. Fra questi uno fu il celebre
filosofo <i>Lucio Anneo Seneca</i>, tenuto
pel più saggio di Roma, che corse gran
pericolo, non già per qualche suo delitto,
ma solamente per aver trattata con vigore
nel senato una causa alla presenza
dello stesso Caligola, che se l'ebbe a
male, o perchè proteggesse co' desiderii
quella causa, o perchè gli spiacesse chi
era più eloquente di lui. Il fece dunque
condannare; ma il lasciò poi vivere per
avere inteso da una donnicciuola di corte,
che questo filosofo era tisico e poco
potea campare.
</p>

<p>
Prese susseguentemente Caligola all'improvviso
la risoluzione di passar
nella Gallia, col pretesto della guerra
non mai bene estinta coi Germani; ma
veramente per far bottino addosso alle
provincie romane, ed insieme per dar a
conoscere l'insigne suo valore e potenza
ai Barbari, dopo averne data una sì bella
lezione al mare stesso. Dovette accadere
la sua partenza negli ultimi mesi di questo
anno. Fu detto, che raunò dugentomila,
ed altri anche scrissero dugento
cinquantamila armati. Direste ch'egli
<span class="pagenum"><a name="Page_128" id="Page_128"></a>[128]</span>
sicuramente subbissò con tante forze la
Germania. Andò a finire anche questo
formidabil apparato in una scena comica.
Appena ebbe passato il Reno, che marciando
in carrozza in mezzo all'esercito
per dei passi stretti, gli fu detto che sorgerebbe
ivi della confusione se i nemici
venissero ad assalire i Romani. Bastò
questo, perchè egli salito a cavallo, con
fretta se ne tornasse al ponte del Reno,
e trovatolo impedito dalle carrette dei
bagagli, si facesse portar di là sulle spalle
dagli uomini, non parendogli mai d'essere
in sicuro dai Germani, finchè non
ebbe la barriera del Reno davanti. In
quella ridicolosa spedizione fece un dì
nascondere alcuni Tedeschi della sua
guardia di là da esso Reno, acciocchè
nel tempo del desinare gli fosse portata
la nuova che il nemico veniva. Allora
saltato su da tavola, colle milizie corse
contra quelle sognate truppe, e giunto
in un bosco vi spese il resto del giorno
a far tagliare degli alberi, per innalzarvi
de' trofei dell'oste nemica da lui messa
in fuga, confortando intanto alla tolleranza
le legioni colla speranza di menar
meglio le mani un'altra volta. Ed intanto
scrivea lettere di fuoco al senato, perchè
in Roma si faceano dei conviti ed altri
divertimenti, mentre egli si trovava in
mezzo ai pericoli della guerra. Venne in
questi tempi a mettersi sotto la di lui
protezione con pochi de' suoi Adminio
figliuolo d'uno dei re della gran Bretagna,
cacciato dal padre. Come s'egli
avesse conquistata la Bretagna, spedì
tosto corrieri a Roma con lettere laureate,
ed ordine ad essi di presentarsi
sol quando il senato fosse adunato nel
tempio di Marte, e di consegnar le lettere
in mano dei consoli. Fecesi anco proclamar
imperadore per la settima volta,
quasichè egli avesse riportata qualche
vittoria, quando neppur uno dei Germani
provò se erano ben affilate le spade romane.
Queste furono le bravure e conquiste
del buffonesco imperadore, che
diedero da ridere a tutti, e specialmente
<span class="pagenum"><a name="Page_129" id="Page_129"></a>[129]</span>
agli stessi Germani, i quali s'avvidero
per tempo della di lui vanità e paura,
nè ebbero più apprensione alcuna di lui.
Il tempo preciso di queste sue ridicolose
prodezze non è assegnato dagli antichi
scrittori.
</p>

<p>
Diedero per lo contrario da piagnere
alla Gallia le inaudite sue estorsioni per
far danaro. Non contento dei regali che
gli portavano i deputati delle città, si applicò
a far morire i più ricchi di quelle
contrade sotto diversi pretesti; occupando
le lor terre, e vendendole dipoi anche
per forza a chi non ne avea voglia, ed
era obbligato a pagarle molto più che
non valevano. Trovandosi un giorno al
giuoco, gli fu detto che mancava il danaro.
Fecesi tosto portare i catasti dei
beni della Gallia, comandò che i meglio
possidenti fossero privati di vita; rivoltosi
poi agli altri giocatori, disse: «Voi
giuocate di poco; ma io giuoco a guadagnar
sei milioni.» Profuse bensì
un gran danaro in regalar le milizie, ma
insieme cassò molti uffiziali; ad altri assaissimi
negò la promozione dovuta; e
a gran copia di soldati per capricciose
ragioni fece levar la vita. Soprattutto
risonò la morte da lui data a due dei
suoi principali magistrati. L'uno fu <i>Gneo
Lentolo Getulico</i> della primaria nobiltà
romana, che per dieci anni avea tenuto
il governo dell'armi della Germania.
Perchè egli, secondo il sentimento di
Dione, s'era guadagnata la benevolenza
de' soldati, questo fu il gran delitto per
cui Caligola il tolse dal mondo. Ma probabilmente
anch'egli fu incolpato, come
mischiato in una congiura tramata contra
d'esso Augusto da <i>Marco Emilio Lepido</i>,
non so se vera o falsa. Svetonio la
dà per vera. Aveva Cajo condotte seco
nel viaggio le sue sorelle <i>Agrippina</i> e <i>Livilla</i>,
disonestamente amate da lui, e prostituite
anche da altri. Lepido era loro
parente, sì per essere figliuolo di Giulia
nipote d'Augusto e sorella d'Agrippina
lor madre, e sì per essere stato marito di
<i>Drusilla</i>, loro sorella. La confidenza che
<span class="pagenum"><a name="Page_130" id="Page_130"></a>[130]</span>
passava fra essi a cagion della parentela,
degenerò facilmente in un infame commercio,
cosa non rara fra i Pagani, seguaci
di una falsa e sporca religione. Sapendo le
sorelle, quanto fosse odiato il fratello,
ed aspirando spezialmente l'ambiziosa
Agrippina a divenir imperadrice, macchinarono
tutti e tre contra di Caligola, perchè
Lepido si prometteva di succedergli.
Scoperta la trama, Lepido la pagò con la
vita; ed Agrippina e Livilla furono relegate
nell'isola di Ponza, con aver anche
Cajo obbligata Agrippina a portare a Roma
le ceneri del drudo in un'urna. Disse
che oltre alle isole egli avea per loro
anche delle spade. Scrisse poscia al senato
di avere scappato quella pericolosa burrasca,
e mandò a Roma i biglietti che
attestavano l'impudica lor vita, e la lor
lega coi congiurati, e tre pugnali inoltre
destinali a torgli la vita, con ordine di
consecrarli a Marte vendicatore <span class="fnote">[Sueton., in Cajo, cap. 39.]</span>. Fece
da lì a poco venir nella Gallia tutti gli
ornamenti e le suppellettili, gli schiavi,
ed anche i liberti delle sorelle per ricavarne
danaro (perchè spesso lo scialacquatore
ne scarseggiava), e trovato che
li vendea ben cari, nella maniera nondimeno
che dissi da lui praticata: comandò
tosto, che fossero condotte da Roma anche
tutte le più belle e preziose masserizie
del palazzo imperiale, prendendo per forza
tutte le carrette e cavalli che si trovavano
per le pubbliche strade, affin di
condurle, non senza grave danno e lamento
dei popoli. Tutto ancora vendè
come all'incanto nella Gallia, e carissimo,
perchè volea che si pagasse anche il
fumo, con aver messo de' biglietti sopra
cadaun di que' mobili; in uno d'essi
dicea: «Questo fu di mio padre; quest'altro
di mio nonno e di mia madre;
quest'era di Marc'Antonio in Egitto;
questo lo guadagnò Augusto in una tal
vittoria;» e così discorrendo. Tutto
il danaro poi si dissipò in breve tra le
paghe e i regali dei soldati, ed alcuni spettacoli
ch'egli volle dar in Lione prima
<span class="pagenum"><a name="Page_131" id="Page_131"></a>[131]</span>
del suo ritorno, succeduto nell'anno
seguente.
</p>

<hr />

<h2 class="hidden"><a name="XL" id="XL"></a>XL</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XL</span>. Indizione <span class="scp">XIII</span>.</td>
  </tr>
  <tr>
    <td><span class="sc">Pietro Apostolo</span> papa 12.</td>
  </tr>
  <tr>
    <td><span class="sc">Cajo Caligola</span> imperadore 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cajo Cesare Caligola Augusto</span> per la
terza volta.
</p>

<p>
Solo fu console ad aprir l'anno <i>Cajo
Caligola</i>, non già perchè egli non avesse
nominato il collega; ma perchè, come
abbiamo da Svetonio e da Dione <span class="fnote">[Sueton., in Cajo, cap. 17. Dio, lib. 59.]</span>, il
console disegnato morì nell'ultimo dì del
precedente anno, nè vi restò tempo da
provvedere. Si ritrovarono imbrogliati
i senatori per non esservi in Roma capo
alcuno del senato, nè si attentavano i
pretori a convocare esso senato, benchè
loro appartenesse tale officio nell'assenza
e mancanza de' consoli. Contuttociò da
loro stessi salirono nelle calende di gennajo
al Campidoglio, e quivi fecero i sacrifizii;
posta anche la sedia di Caligola nel
tempio, l'adorarono; e, come s'egli fosse
stato presente, gli fecero l'offerta dei
doni che in testimonianza del loro amore
avea introdotto Augusto. Tiberio poi la
dismise, e Caligola per avarizia la rinnovò.
Null'altro osarono di fare in quel dì i
senatori, se non di caricar di lodi l'imperadore,
e di augurargli delle immense
prosperità. Si contennero anche nei dì
seguenti, finchè arrivò l'avviso, che
Caligola giunto a Lione avea dimesso il
consolato nel dì 12 di gennajo. Allora
entrarono nella dignità i due consoli
sostituiti. Dione li lasciò nella penna.
Secondo le conghietture d'alcuni eruditi
questi furono Lucio Gellio Poblicola e
Marco Coccejo Nerva; ma non è cosa
esente da dubbii; e molto meno che nelle
calende di luglio fossero sostituiti Sesto
Giulio Celere e Sesto Nonio Quintiliano,
come altri han creduto. In Lione, siccome
accennai, si ritrovò Caligola nelle
<span class="pagenum"><a name="Page_132" id="Page_132"></a>[132]</span>
calende di gennajo <span class="fnote">[Sueton., in Cajo, cap. 20.]</span>, e probabilmente
allora per onorare il suo consolato,
celebrò quivi gli spettacoli mentovati
da Svetonio e da Dione. Furono vari,
ma non vi mancò quella della gara
nell'eloquenza greca e latina, giuoco
solito a farsi in quella città alla statua
d'Augusto. Chi era vinto pagava il premio
ai vincitori, ed era tenuto a fare un
componimento in lor lode. Coloro poi,
che in vece di piacere dispiacevano,
doveano colla lingua, o con una spugna
cancellare il loro scritto, se pur non
eleggevano d'essere sferzati dai discepoli,
ovvero tuffati nel fiume vicino. Era tuttavia
Cajo in Lione, quando arrivò colà
chiamato da lui <i>Tolomeo re</i>, figliuolo di
Giuba già re delle due Mauritanie, e suo
cugino. Fu onorevolmente ricevuto. Ma
o sia ch'egli entrato nel teatro per ragione
del grande sfarzo recasse gelosia
al luminare maggiore, o pure che Cajo,
informato delle molte di lui ricchezze, le
volesse far sue: fuor di dubbio è, che il
mandò in esilio, e poscia (forse nel cammino)
con somma perfidia il fece ammazzare:
iniquità, per cui i suoi sudditi
si ribellarono dipoi al romano imperio.
Anche <i>Mitridate re dell'Armenia</i> in altro
tempo fu da lui mandato in esilio, ma
non ucciso. Poscia, prima di ritornare in
Italia, volle Caligola coronar tante sue
gloriose imprese con un'azione magnifica <span class="fnote">[Dio, lib. 59. Sueton., cap. 46. Aurelius Victor de Caesarib.]</span>.
Sul lido dell'Oceano per ordine
suo andò tutto il suo esercito ad accamparsi
con gran copia di macchine e d'attrezzi
militari, ed egli imbarcatosi in una
galea, per mare arrivò colà. Ognun si
aspettava che egli pensasse portar la
guerra nella Bretagna: e forse ne avea
formato il disegno: quand'ecco smontato
egli di nave, salì sopra un alto trono,
fece ordinare in battaglia tutte le schiere,
e sonar le trombe, dare il segno della
zuffa, come se fosse vicino un gran combattimento,
senza vedersi intanto nemico
<span class="pagenum"><a name="Page_133" id="Page_133"></a>[133]</span>
alcuno. Poscia tutto ad un punto ordinò
ai soldati di raccogliere sul lido quante
conchiglie o nicchi potessero nelle celate
e nel seno, chiamandole spoglie dell'Oceano
da portarsi a Roma, e da mettersi
nel Campidoglio. In memoria di questa
sua segnalata vittoria fece fabbricare ivi
un'alta torre. Vennegli anche in testa
prima di partirsi dalla Gallia, di far tagliare
a pezzi le legioni che si rivoltarono
molti anni addietro contra di Germanico
suo padre, ed assediarono anche lui stesso
fanciullo. Tanto gli dissero i suoi
consiglieri, che depose così matta e crudel
voglia; non poterono però tanto,
ch'egli non persistesse nel volere almen
decimare que' soldati. Feceli per tanto
raunar tutti senz'armi e senza spada, ed
attorniare dalla cavalleria; ma accortosi
che molti d'essi dubitando di qualche
insulto, correano a prendere l'armi, fu
ben presto a levarsi di là, ed affrettare il
suo ritorno in Italia.
</p>

<p>
Venne egli, ma pieno di mal talento,
contro al senato. Si trovavano stranamente
imbrogliati i senatori, per non
sapere come regolarsi con un sì fantastico
e pazzo imperadore  <span class="fnote">[Sueton., in Caligula, cap. 49.]</span>. Se gli decretavano
onori straordinari per la sua pretesa
vittoria de' Germani e Britanni, temevano
del male, quasi che il beffassero; e non
decretandone alcuno, o pochi a misura
dei di lui desiderii, ne temevano altrettanto.
Egli inoltre avea scritto di non
volere onori; e pur da lì a non molto
tornò a scrivere, lamentandosi che l'aveano
defraudato del trionfo a lui dovuto. Ed
avendogli il senato inviato all'incontro
un'ambasceria, sollecitandolo a venire a
Roma: <i>Verrò, verrò</i>, rispose, <i>e con questa</i>,
tenendo la mano sul pomo della spada.
Fece anche pubblicamente sapere a Roma,
ch'egli ritornava, ma solamente per
coloro che desideravano il suo arrivo,
cioè per l'ordine equestre e popolo, perchè
quanto a sè non si terrebbe più per
cittadino nè per principe del senato. Nè
dipoi volle che alcun de' senatori venisse
<span class="pagenum"><a name="Page_134" id="Page_134"></a>[134]</span>
ad incontrarlo. O rifiutato o differito il
trionfo, si contentò dell'ovazione: col
qual onore entrò in Roma nel dì 31
d'agosto, giorno suo natalizio, conducendo
seco per pompa que' pochi prigionieri
disertori tedeschi che potè avere, a' quali
unì una mano d'uomini d'alta statura,
raccolti nella Gallia, e fatti tosare e vestire
alla tedesca. Menò ancora, e buona
parte per terra, le galee che l'aveano
servito nella ridicolosa spedizione contra
della gran Bretagna <span class="fnote">[Dio, lib. 59.]</span>. Gittò poi in
questa occasione dall'alto della basilica
giulia gran quantità d'oro e d'argento,
e nella folla molti vi perirono.
Dopo tal solennità comandò che fosse
ucciso Cassio Betulino, e volle che Capitone
di lui padre assistesse a sì funesto
spettacolo; e perchè questi osò di chiedergli,
se permetteva a lui la vita, a lui
ancora la levò. Rappacificossi poi col
senato per un accidente. Entrato nella
curia Protogene, corsero tutti i senatori
a complimentarlo, e a toccargli, secondo
il costume, la mano. Fra gli altri essendosi
a lui presentato Scribonio Proculo
uno d'essi, Protogene, ministro della
crudeltà di Cajo, guatandolo con occhio
torvo: <i>E tu ancora</i>, disse, <i>hai ardire di
salutarmi; tu che cotanto odii l'imperatore?</i>
Allora i senatori si scagliarono
addosso all'infelice, come ad un mostro
e nemico pubblico; e con gli stiletti da
scrivere, che ognuno portava addosso,
tante gliene diedero, che lo stesero morto
a terra. Il suo corpo fatto in brani fu
poi strascinato per la città. Questo atto
de' senatori, e l'aver eglino decretato <span class="fnote">[Dio, in Excerptis Valesianis.]</span>
che l'imperadore avesse da sedere in un
sì alto tribunale, che niuno potesse arrivarvi,
e tener ivi le guardie, e che si
mettessero anche dei soldati alle di lui
statue; cagion fu, ch'egli si ammollì e
perdonò a quell'augusto ordine: e similmente
mostrò piacere, che i senatori più
che mai l'adulassero, chi dandogli il
titolo d'eroe, e chi di dio; il che servì
<span class="pagenum"><a name="Page_135" id="Page_135"></a>[135]</span>
a maggiormente farlo impazzire. Gran
tempo era, che questa legger testa si
riputava più che uomo, ed ambiva gli
onori divini. Già avea comandato che in
Mileto, città dell'Asia, si fabbricasse un
tempio in onor suo. Un altro ancora se
ne fece alzare in Roma; e si trovarono
intieri popoli, e massimamente gli Alessandrini,
che a questa ridicolosa divinità
davano gl'incensi. Perchè i Giudei, divoti
del solo vero Dio, non vollero consentire
a tanta empietà, patirono di molti
guai, e meraviglia fu che non gli sterminasse
tutti. Le pazzie che fece Cajo, per
sostenere questa sua vana opinione di
deità, raccontate da Dione, sono innumerabili.
Sulle prime si pareggiava ai semidei,
vestendosi talora, come Ercole,
Bacco ed altri simili. Passò ad uguagliarsi
agli dii, e a gareggiar con Giove stesso.
Al vederlo un dì assiso sul trono in abito
di Giove, un ciabattino nativo della Gallia
non potè contenere le risa. Avvedutosene
Cajo, e chiamatolo, gli domandò
chi credeva egli che fosse: <i>Un gran pazzo</i>,
con gran sincerità rispose il buon uomo.
E pur Cajo, che per tanto meno avrebbe
fatto morire un intero senato, male
non fece a costui, perchè più sopportava
la libertà dei plebei che dei grandi. La
via che tenne <i>Lucio Vitellio</i>, padre dell'altro
che fu imperadore, per salvare la
propria vita, fu la seguente. Richiamato
egli in quest'anno dalla Soria, nel cui
governo come proconsole s'era acquistato
non poco onore, con ripulsare
Artabano re de' Parti, venne a Roma.
Cajo, parte per invidia alla di lui gloria,
parte per paura di un personaggio sì generoso,
avea già fissata la di lui morte.
Subodorato questo suo pericolo <span class="fnote">[Sueton., in Vitellio, cap. 2.]</span>,
Vitellio prese il ripiego dell'adulazione e
d'impazzire coi pazzi; e presentatosi
davanti a lui con abito vile, e col capo
velato, come si faceva ai falsi dii, se gli
prostrò a' piedi con dirotte lagrime,
dicendo, che <i>non v'era altri che un Dio
<span class="pagenum"><a name="Page_136" id="Page_136"></a>[136]</span>
par suo capace di perdonargli</i>, promettendo
di fargli de' sagrifizii se potea conseguir
la sua grazia. Non solamente
Caligola gli perdonò, ma il tenne da lì
innanzi per uno de' suoi principali amici.
E Vitellio trovata così utile l'adulazione,
continuò poi sotto Claudio Augusto a
valersene con perpetua infamia del suo
nome. Intanto non mancarono a Roma
altri spettacoli della pazza crudeltà di
Caligola, accennati da Dione e da Svetonio,
non potendosi abbastanza esprimere
a quante metamorfosi fosse suggetto quel
cervello bisbetico, volendo oggi una cosa,
domani il contrario; ora amando ed ora
odiando le medesime persone; prodigo
insieme ed avaro; sprezzator de' suoi dii,
e un coniglio, qualora udiva il tuono;
talora perdonando i gran falli, ed altre
volte gastigando colla morte i minimi; e
così discorrendo; tutti caratteri d'uomo
a cui s'era intorbidato più d'un poco il
cervello. Fu anche creduto, che <i>Cesonia</i>
sua moglie con dargli una bevanda amatoria
l'avesse conciato così. La qual
poscia fra le carezze che le faceva il
consorte, ne sentiva anche ella delle
belle: imperocchè baciandole il collo,
più volte Cajo le dicea: <i>Oh che bel collo,
che subito che me ne venga talento sarà
tagliato!</i> Ma sopra tutto tenne egli saldo
il costume di far morire chi de' grandi
non gli mostrava assai affetto: con avere
sempre in bocca il detto di Azzio tragico
poeta: <i>Oderint, dum metuant. Mi odiino
quanto vogliono, purchè mi temano.</i> Un
simile tirannico motto fu in uso a Tiberio <span class="fnote">[Sueton., in Tiber., cap. 59.]</span>.
</p>

<p>
<span class="pagenum"><a name="Page_137" id="Page_137"></a>[137]</span>
</p>

<hr />

<h2 class="hidden"><a name="XLI" id="XLI"></a>XLI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XLI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Pietro Apostolo</span> papa 15.</td>
  </tr>
  <tr>
    <td><span class="sc">Tiberio Claudio</span>, figliuolo di Druso imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cajo Cesare Caligola Augusto</span> per la
quarta volta e <span class="sc">Gneo Sentio Saturnino</span>.
</p>

<p>
Che Caligola fosse in questo anno
console per la quarta volta, e deponesse
tal dignità nel dì 7 di gennaio, l'abbiamo
da Svetonio <span class="fnote">[Suet., in Cajo, cap. 17.]</span>, il quale ancora aggiugne,
che egli unì <i>i due ultimi consolati</i>,
per essere stato console anche nell'anno
antecedente. Secondo il Pagi <span class="fnote">[Pagius, Dissert. Hypatic.]</span> ed altri,
in vece di <i>due</i> dovrebbe avere scritto
Svetonio <i>tre</i>, perchè egli entrò console
anche nell'anno 39 della nostra
Era. Che a lui nel consolato fosse sostituito
<i>Quinto Pomponio Secondo</i> nello stesso
dì 7 gennaio, si raccoglie da Dione <span class="fnote">[Dio, lib. 59.]</span>,
che per tale il nomina nel dì 24
del suddetto mese, in cui fu ucciso Caligola.
E Giuseppe Ebreo <span class="fnote">[Joseph., Antiquit. Judaic., lib. 19, c. 1.]</span> attesta anche
egli, che erano consoli <i>Sentio Saturnino</i>
e <i>Pomponio Secondo</i>, allorchè Claudio salì
all'imperio. Nei Fasti di Cassiodoro consoli
dell'anno presente son detti <i>Secondo</i>
e <i>Venusto</i>: e però il Panvinio ed altri
han portata opinione, che nelle calende
di luglio questo <i>Venusto</i> succedesse a
Saturnino. Monsignor Bianchini <span class="fnote">[Blanchin., in Anast.]</span>, che
non trovò consoli in questo anno, e lasciò
scappar l'anno medesimo, per assettare
la nuova sua cronologia, difficilmente
può sperar seguaci in tale opinione.
Erano già pervenuti i Romani alla
disperazione, veggendosi governati da un
Augusto, se non tutto, almen mezzo pazzo
e mezzo furioso, il quale specialmente
esercitava il suo furore contro la
nobiltà; che angariava con insopportabili
<span class="pagenum"><a name="Page_138" id="Page_138"></a>[138]</span>
imposte e gravezze i popoli, con inviare
non i soliti uffiziali, ma i soldati a riscuoterle;
che avea <span class="fnote">[Joseph., Antiquit. Judaic., lib. 19, cap. 1.]</span> spogliato ogni
tempio della Grecia di tutte le lor più
belle pitture e statue; che permetteva
agli schiavi di accusare in giudizio i lor
padroni (cosa inaudita), di modo che lo
stesso Claudio, zio paterno dell'imperadore,
accusato da Polluce suo schiavo,
corse pericolo della vita, e fu obbligato
a difendersi in senato; Augusto finalmente,
che tutto dì si vedea far delle
nove pazzie, indegne d'ogni persona ragionevole,
non che di un imperadore.
Perciò tutti sospiravano, chi per vendetta
del passato, chi per impazienza del mal
presente, e chi per timore di peggio nell'avvenire,
che la terra fosse oramai
liberata da questo mostro. Ma niuno
osava. I soldati pretoriani, cioè delle
guardie, grosso corpo di gente avvezza
all'armi, ed affezionata a Caligola per
le frequenti sue liberalità, faceano venir
meno il coraggio a chiunque avesse voluto
tentare contro la vita di lui. Contuttociò
non mancarono persone, che,
per proprii riguardi e compassione del
pubblico, il quale andava di male in peggio,
cominciarono a tramar delle congiure.
I principali e più coraggiosi furono
<i>Cassio Cherea</i> e <i>Marco Annio Minuciano</i>.
Era il primo uno dei tribuni, cioè dei
primi uffiziali delle compagnie pretoriane,
uomo di petto e di probità tale, che detestava
le crudeltà e pazzie tutte di Cajo;
dotato anche di molta prudenza e cautela,
e però alto ad ogni grande impresa.
Caligola, perchè egli avea poche parole,
e parlava con voce languida, il teneva
per un effemminato, beffandolo anche
bene spesso, come un dappoco, e dato
solo alla sensualità; di modo che qualor
Cherea andava a prendere il nome
per la guardia, ora gli dava quel di Priapo
o di Cupido, ora quel di Venere ed altri
simili: del che si offese molto Cherea.
E buon per lui, che sì vil concetto avea
<span class="pagenum"><a name="Page_139" id="Page_139"></a>[139]</span>
del suo merito Caligola; perciocchè dicono,
che gli era stato ultimamente predetto
che sarebbe ammazzato da un
Cassio, come fu ancora Giulio Cesare:
il che fu cagione che egli richiamò a
Roma Cassio Longino proconsole dell'Asia <span class="fnote">[Dio, lib. 59. Suetonius, in Cajo, cap 57.]</span>,
discendente da Cassio, uccisor
di Cesare, con ordine ancora di ucciderlo,
ma senza che ne seguisse poi l'effetto.
Trasse Cherea nelle sue massime Cornelio
Sabino, tribuno anche esso delle
guardie; ed amendue si aprirono con
Annio Minuciano, uomo della primaria
nobiltà, e pel suo raro merito stimato
da tutti; ma che stava male presso di
Caligola, per essere stato amico intimo
di Marco Lepido. Scrive Giuseppe, che
questo Minuciano avea sposata una sorella
di Caligola. Noi vedemmo che <i>Giulia</i>
fu maritata con <i>Marco Vinicio</i>, uomo
consolare; e Dione parla di un <i>Viniciano</i>
che pretese all'imperio. Però potrebbe
essere che <i>Minuciano</i> fosse il medesimo
che <i>Viniciano</i> o sia <i>Vinicio</i>, con errore
di alcuno de' testi. Si trovò Minuciano
non solamente pronto all'impresa, ma
più ardente degli altri. A loro si aggiunse
Callisto liberto di Cajo, che secretamente
coltivava la amicizia di Claudio zio
dell'imperadore, con altri non pochi. E
Valerio Asiatico, personaggio ricchissimo
di beni nelle Gallie, vi tenea mano, ma
con gran secretezza e riguardo. Fu destinato
al compimento del disegno il tempo
de' giuochi che si aveano da fare in
onor di Augusto nel dì 21 di gennaio, e
nei tre seguenti: giacchè terminata quella
festa, Caligola avea fissata la sua partenza
per l'Egitto, a far ivi meglio conoscere
un impazzito imperadore. Nei tre primi
giorni de' giuochi non si trovò apertura
a compiere il disegno: laonde Cherea,
che non potea più stare alle mosse per
paura che messo l'affare in petto di tante
persone traspirasse, determinò di sbrigarla
nel dì 24 di gennaio.
</p>

<p>
Nella mattina di quel dì, Cajo più
allegro ed affabile che mai fosse stato, si
<span class="pagenum"><a name="Page_140" id="Page_140"></a>[140]</span>
assise nell'anfiteatro, fabbricato di nuovo
per quella funzione; fece gittar delle
frutta agli spettatori; egli ancora lietamente
in pubblico mangiava e beveva,
facendo parte di quei regali a chi gli era
vicino, e specialmente a Pomponio Secondo
console, che sedea ai suoi piedi,
e facea la graziosa scena di andarglieli
baciando di tanto in tanto. Pericolo vi
fu, che Cajo non si movesse di là nel
rimanente del giorno; perchè assai satollo
ed abboracchiato per la lauta colezione,
bisogno non avea di desinare. Contuttociò
riusci a Minuciano, ad Asprenate e
ad altri cortigiani congiurati di farlo
muovere un'ora o due dopo il mezzodì,
per andare al bagno, e ritornarsene,
pranzato che avesse. Giunto al palazzo,
in vece di andar diritto verso dove l'aspettavano
i destinati al fatto, voltò strada
per vedere alcuni giovanetti delle
migliori famiglie dell'Asia e della Grecia <span class="fnote">[Suet., in Cajo, c. 58. Dio, lib. 59. Joseph.,
Antiq., lib. 59.]</span>
fatti venire apposta per cantare
e ballare ne' giuochi. Allorchè fu in un
luogo stretto, Cherea se gli presentò
davanti, per chiedergli il nome della guardia.
L'ebbe, ma derisorio, secondo il costume.
Egli messa allora mano alla spada
gli diede un tal fendente sul capo, che a
Cajo sbalordito neppure restò voce per
chiamare aiuto. Fecesi avanti anche Cornelio
Sabino, che con un colpo gli tagliò
una mascella; ed altri con trenta altre
ferite il finirono. Perchè senza rumore
non potè succedere quella scena, trassero
colà primieramente i portantini della lettiga
imperiale colle loro stanghe, e poscia
le guardie tedesche, le quali cominciarono
a menar le mani addosso a' colpevoli
ed innocenti. Fra gli altri vi perderono
la vita Publio Nonio Asprenate,
che era stato console nell'anno 58, Norbano
ed Antejo, tutti e tre senatori. Il
cadavere dell'estinto Augusto, portato
nella notte seguente nel giardino di Lamia,
fu mezzo bruciato, e frettolosamente
seppellito in terra, per timore che il
<span class="pagenum"><a name="Page_141" id="Page_141"></a>[141]</span>
popolo lo mettesse in brani. Mandato anche
da Cherea un centurione o tribuno,
appellato Giulio Lupo, alle stanze di <i>Cesonia</i>
moglie di Cajo, la trucidò insieme
colla figliuola <i>Giulia</i>, per cui Cajo avea
fatto varie pazzie con dichiararla anche
figliuola di Giove. E tale fu il fine di <i>Cajo
Caligola</i>, fine corrispondente ad un conculcatore
di tutte le leggi umane e divine,
e che troppo tardi si accorse d'essere
non un Dio, ma un miserabil mortale.
Abbattute poi furono le sue statue,
rasato il suo nome dalle iscrizioni, e
trattata la sua memoria come di un
pubblico nemico.
</p>

<p>
Portata la nuova della morte di Caligola
all'anfiteatro, dove buona parte
del popolo dimorava in allegria godendo
il pubblico divertimento, incredibil fu lo
spavento di tutti; e tanto più perchè i
soldati pretoriani attorniarono colle spade
nude quel luogo, e si durò gran fatica
a trattenerli che non cominciassero a
far vendetta dell'estinto principe sopra
quegl'innocenti. Subito che poterono in
tanta confusione i consoli Sentio Saturnino
e Pomponio Secondo, operar qualche
cosa, inviarono tre compagnie di
essi pretoriani che si trovarono ubbidienti
per la città, affinchè impedissero
i tumulti. Raunato poscia il senato nel
Campidoglio, corsero colà gli altri soldati
del pretorio, chiedendo con alte grida
che si cercassero gli uccisori. Ma
affacciatosi Valerio Asiatico, uno dei
primi senatori, ad un balcone, gridò
forte: «Piacesse a Dio, che l'avessi
ammazzato io!» Queste sole parole
fecero impression tale ne' soldati che si
ritirarono. Fu poi dibattuto nel senato
quel che fosse da fare in sì pericolosa
congiuntura. Il console Saturnino, secondo
che scrive lo storico Giuseppe,
fece una bella aringa con rammentar
tutti i mali patiti sotto Tiberio e Caligola
principi sanguinarii ed assassini del pubblico,
e conchiudendo che s'avea da ricuperare
la libertà oppressa dai precedenti
imperadori; ma senza prendere ben
<span class="pagenum"><a name="Page_142" id="Page_142"></a>[142]</span>
le misure necessarie per sì importante
risoluzione. In fatti, non tardò molto a
scoprirsi la vanità di questo disegno.
<i>Tiberio Claudio Druso Germanico</i>, comunemente
conosciuto col nome di <i>Claudio</i>
fra gl'imperadori de' Romani, figliuolo
fu di <i>Nerone Claudio Druso</i>, e fratello di
<i>Germanico Cesare</i>, per conseguenza zio
paterno di Caligola. Uomo di poco senno
e sommamente timido, benchè avesse
studiato le arti liberali, era tenuto in
concetto piuttosto di stolido, e perciò
sprezzato e deriso da tutti. Forse anche
egli mostrava d'essere più di quel che
era. E questo fu la sua fortuna, perchè
salvò la vita sotto Tiberio e Caligola, i
quali vedendolo addormentato e dappoco,
nè avendo apprensione alcuna di
lui, si ritennero dal levarlo dal mondo.
Tiberio nondimeno il lasciò sempre nell'ordine
de' cavalieri. Cajo suo nipote,
benchè fosse dipoi qualche volta tentato
d'ucciderlo, pure l'avea alzato al grado
di senatore ed anche al consolato. Trovavasi
egli in compagnia o poco lungi
da Caligola, allorchè i congiurati se gli
avventarono addosso. Tutto spaventato
corse ad appiattarsi dietro ad una tappezzeria,
da dove ascoltava lo strepito
di chi andava e veniva, e co' suoi occhi
vide le teste d'Asprenate e degli altri
uccisi staccate dai busti <span class="fnote">[Suet., in Claudio, cap. 10. Dio, lib. 60. Joseph.,
Antiq., lib. 19.]</span>. S'aspettava
anch'egli la morte, quando in passare
uno de' soldati per nome Grato e scoperti
i suoi piedi, il tirò per forza fuori della
tappezzeria. Cadde in ginocchioni Claudio
e gli dimandò la vita; ma il soldato
riconosciutolo per quel che era, non
solamente l'animò, ma gli diede anche
il titolo di <i>mio imperadore</i>. E menatolo
a' suoi compagni, che stavano disputando
di quel che s'avesse a fare in quel
contingente, siccome per la memoria di
Germanico suo fratello l'amavano, tutti
concorsero a riceverlo per imperadore.
Pertanto postolo in una lettiga, sulle loro
spalle il portarono al castello pretoriano,
<span class="pagenum"><a name="Page_143" id="Page_143"></a>[143]</span>
cioè al loro quartiere; tremando egli intanto,
e compassionandolo il popolo nel
mirarlo così portato, sulla credenza che
il conducessero alla morte. Si fermò
tutta quella notte nel quartier de' soldati,
nè andò al senato benchè chiamato, scusandosi
colla forza che gliel'impediva.
Venuto poscia il dì 25 di gennaio, giacchè
i senatori erano discordi fra loro,
nè mezzo appariva da poter ripigliare e
sostenere l'antica libertà, non si prendeva
risoluzione alcuna nel senato, in
cui per altro non mancava il partito di
chi proponeva un nuovo principe.
</p>

<p>
Intanto la natia paura di Claudio
l'avea tenuto lungamente sospeso s'egli
avesse sì o no da accettare l'esibito imperio,
e fu più volte in procinto di rifiutarlo,
o di rimettersi totalmente alla volontà
del senato; quando, per testimonianza
di Giuseppe Storico, <i>Agrippa</i> re
di parte della Giudea, che si trovava allora
in Roma, ed avea fatto dar sepoltura
all'ucciso Caligola, arrivò segretamente
colà, ed incoraggiò talmente il
vacillante Claudio, che consentì al buon
volere de' soldati, da' quali fu universalmente
proclamato imperadore, con promettere
egli a tutti un buon regalo di
denari. Fu questi il primo degl'imperadori,
eletto dalle milizie, con esempio
infinitamente pregiudiziale allo imperio
romano; perchè ne vedremo tanti altri
per questa via, e col comperare lo imperio
dai soldati, salire al trono. Ora il
senato, a cui era già pervenuto lo avviso
degli andamenti dei pretoriani e di Claudio,
trovandosi ben intricato fra il desiderio
di ricuperar la libertà, e il timore
di non poterlo, mandò a chiamare il re
Agrippa, per valersi del suo mezzo.
Questo uomo doppio, quanto altri mai
fosse, comparve in senato ben profumato,
e fingendo di nulla sapere, anzi dimandando
dove fosse Claudio, fu informato
del presente sistema dei pubblici affari,
ed interrogato del suo parere. Lodò egli
sommamente il lor disegno di rimettere
in piedi la repubblica, e si protestò pronto
<span class="pagenum"><a name="Page_144" id="Page_144"></a>[144]</span>
a dar la vita per la gloria del senato. Ma
nello stesso tempo sparse il terrore in
tutti, mostrando la difficoltà di resistere
ai pretoriani, e lodando in fine, che si
facesse una deputazione a Claudio per
esortarlo a desistere: al che egli si esibì.
Accettata la offerta, e deputati con lui
anche i tribuni della plebe, andò Agrippa
a trovar Claudio, e fece pubblicamente
la ambasciata. Poscia in un ragionamento
a parte espose a Claudio la
debolezza ed incertezza del senato, esortandolo
a prendere le briglie con mano
forte. Perciò, per quanto dicessero dipoi
i tribuni per rimuoverlo, e per consentire
almeno di ricevere lo imperio dalle
mani del senato, Claudio tenne saldo,
con promettere solamente un buon governo.
Dacchè il senato ebbe ricevuta
questa risposta, volle fare il bravo col
minacciargli la guerra, e Claudio ne
mostrò paura. Passò fra questi dubbi il
dì 25 di gennajo. Ma intanto andarono
cangiando faccia gli affari. Molta parte
del popolo cominciò a gridare di voler
un principe, e ne nominò ancora alcuni;
e venuto il dì 26, non pochi dei senatori
stettero ritirati, senza entrare in senato.
Il peggio fu, che quattro compagnie fin
qui ubbidienti a Cherea e a Sabino, voltarono
casacca, ed abbracciarono il
partito di Claudio. Altrettanto fecero i
vigili, i gladiatori e gli altri soldati della
città, in maniera che i senatori rimasti
come in isola nel senato, s'appigliarono
in fine, benchè forzati, alla risoluzion
di conoscere Claudio per imperadore.
Andarono dunque tutti a gara al quartier
de' soldati per salutarlo; ma furono
sì mal ricevuti da coloro, che ne restarono
alcuni bastonati ed altri feriti; e
Pomponio Secondo, l'uno de' consoli,
corse pericolo della vita, Claudio ed
Agrippa s'interposero, ed acquietarono
quegli animi turbolenti.
</p>

<p>
Allora Claudio accompagnato dal senato
e dalle milizie, a guisa di trionfante,
si mosse, e dopo essersi portato al tempio,
per ringraziare gl'iddii della sua
<span class="pagenum"><a name="Page_145" id="Page_145"></a>[145]</span>
esaltazione, passò al palazzo; nè altro
di funesto per allora operò, se non che
per politica condannò a morte alcuni
degli uccisori di Caligola, e massimamente
il lor capo Cassio Cherea, che
coraggiosamente la sofferì. Volle perdonare
a Cornelio Sabino, e conservargli
anche la sua carica; ma questi, non sapendo
sopravvivere all'amico Cherea, si
diede poi la morte da sè stesso. Del resto
Claudio, dopo aver ricevuto i titoli di
Cesare Augusto e di pontefice massimo,
e la tribunizia podestà, si trovò distinto
da Tiberio suo antecessore, coll'essere
chiamato <i>figliuolo di Druso</i> o pur <i>di Tiberio</i>:
laddove Tiberio s'intitolava <i>figliuolo
di Augusto</i>. E nelle medaglie <span class="fnote">[Mediobarbus, Numism. Imper. Goltzius,
Patinus et alii.]</span> Tiberio
è mentovato col solo prenome
TIBERIVS CAESAR; ma Claudio TIBERIVS
CLAVDIVS CAESAR. Nè Claudio
solea anteporre il titolo d'<i>imperadore</i>
al suo nome, ma posporlo. Ora anch'egli,
non meno di quel che avessero fatto
i precedenti due cattivi imperadori, diede
un bel principio al suo governo. La più
gloriosa delle azioni sue fu quella di accordare
un general perdono a chiunque
avea trattato di ridurre di nuovo Roma
allo stato di libertà e di escludere lui
dall'imperio. Nè egli rivangò mai più
questi conti, anzi promosse a gradi più
illustri chi s'era mostrato più zelante
in quella occasione. Guai a loro, s'egli
avesse avuto il cuor di Tiberio o di Caligola!
Anzi neppur fece vendetta di tanti
e tanti, che in vita privata o l'aveano
oltraggiato, o vilipeso gastigandoli solamente
se si provavano rei d'altri delitti.
Allorchè giunse in Germania la nuova
dell'ucciso Caligola, furonvi molti che
sollecitarono Sulpicio Galba, general di
quelle legioni, ad assumere l'imperio.
Mai non volle egli acconsentire, perchè
più poteva in lui l'onore che l'ambizione.
Claudio, di ciò informato, tenne sempre
Galba per uno de' suoi migliori amici;
laddove Tiberio e Caligola furono soliti di
<span class="pagenum"><a name="Page_146" id="Page_146"></a>[146]</span>
levar di vita chiunque credeano riputato
degno dell'imperio. Un altro merito si era
acquistato Galba nell'anno precedente,
perchè appena fu uscito delle Gallie Caligola,
che i Germani fecero un'irruzione
nelle provincie romane; ma Galba li ripulsò
con tal vigore, che fu lodato infin da Caligola,
principe per altro invidioso della
gloria de' suoi generali. In quest'anno ancora
egli sconfisse i popoli Catti nella Germania:
laonde Claudio, per tal vittoria e
per altra rapportata da Publio Gabinio
contro i Cauci, fu nominato imperadore
per la seconda volta. Il timido natural
di Claudio, avvalorato anche dal recente
esempio del nipote, cagion fu, ch'egli
per un mese non osò d'entrar nel senato;
nè alcuno, ancorchè donna o
fanciullo, da lì innanzi a lui si accostò,
se prima non era visitato, per vedere
se portasse sotto coltello od altre armi.
Andando a qualche convito, tenea sempre
le guardie intorno alla tavola; e
volendo far visita a qualche malato,
facea prima ben cercar per la camera e
per li letti se armi vi fossero. A fine poi
di cattivarsi il pubblico amore, levò tosto,
o almeno ristrinse assaissimo, la licenza
conceduta ad ognuno in addietro di accusare
chiunque si volea di lesa maestà <span class="fnote">[Sueton., in Claudio, cap. 3. Dio, lib. 60.]</span>;
e rimise in libertà o richiamò
dall'esilio le persone processate per questo,
con volerne nondimeno il consenso
del senato. Abolì gli aggravi imposti da
Caligola, nè volle i regali annui comandati
da esso suo nipote. A chiunque indebitamente
era stato spogliato de' suoi
beni dal medesimo e da Tiberio, li restituì.
Fece anche rendere alle città le statue
e pitture che Caligola avea fatto
condurre a Roma. Soprattutto ebbe in
abbominio gli schiavi e liberti, che sotto
il disordinato precedente regno si erano
rivoltati contra de' lor padroni; e similmente
i falsi testimoni che in addietro
aveano avuta gran voga. Egli ne fece
morir la maggior parte, obbligandoli a
combattere negli anfiteatri colle fiere. La
<span class="pagenum"><a name="Page_147" id="Page_147"></a>[147]</span>
sua modestia era grande. Abborrì l'alzare
a lui dei templi; per lo più ricusò
anche le statue; altri onori straordinari
non volle nè per sè nè per gli figliuoli
nè per la moglie. Due erano le sue figliuole:
<i>Antonia</i>, che fu maritata a Gneo
Pompeo in quest'anno, a lui nata da
<i>Elia Petina</i>, sua seconda moglie defunta;
ed <i>Ottavia</i>, nata da <i>Valeria Messalina</i>,
sua moglie vivente, che fu promessa a
Lucio Silano, e poi fu maritata a <i>Nerone</i>
crudelissimo imperadore. Gli partorì essa
Messalina un figliuolo nell'anno presente,
conosciuto dipoi sotto nome di
<i>Britannico Cesare</i>. Trattava egli coi senatori
con molta bontà e cortesia, visitandogli
anche malati, ed assistendo alle
lor feste private. Onorava specialmente
i consoli, alzandosi anch'egli al pari del
popolo in piede, allorchè intervenivano
agli spettacoli, e qualora andavano al
suo tribunale per parlargli. Parcamente
ancora vivea, ed era indefesso a far giustizia,
ed attento perchè gli altri la facesse.
La sua liberalità verso i re sudditi
fu riguardevole. Ad <i>Agrippa</i>, a cui professava
di grandi obbligazioni, concedette
tutto il regno posseduto da Erode il
grande suo avolo, e ad <i>Erode</i> suo fratello
il paese di Calcide, col diritto ad
amendue di sedere in senato, ed altri
onori. Restituì ad <i>Antioco</i> la provincia
di Comagene. Mise in libertà <i>Mitridate
re d'Armenia</i>, e gli rendè i suoi stati.
Richiamò ancora dal loro esilio a Roma
<i>Agrippina</i> e <i>Giulia Livilla</i>, che Caligola
lor fratello avea relegate nell'isola di
Ponza. In somma, sì fatte lodevoli azioni
sul principio acquistarono a Claudio
l'amore d'ognuno, stupendosi probabilmente
tutti, come un uomo creduto da
nulla e stolido in addietro, comparisse
ora con sì diversa divisa, e sapesse correggere
con sì buon garbo gl'innumerabili
disordini introdotti dai due precedenti
Augusti, e con tanta amorevolezza e
giustizia si fosse accinto al pubblico governo.
</p>

<p>
<span class="pagenum"><a name="Page_148" id="Page_148"></a>[148]</span>
</p>

<hr />

<h2 class="hidden"><a name="XLII" id="XLII"></a>XLII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XLII</span>. Indizione <span class="scp">XV</span>.</td>
  </tr>
  <tr>
    <td><span class="sc">Pietro Apostolo</span> papa 14.</td>
  </tr>
  <tr>
    <td><span class="sc">Tiberio Claudio</span> figlio di Druso, imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Tiberio Claudio Germanico Augusto</span>
per la seconda volta, e <span class="sc">Cajo Cecina Largo</span>.
</p>

<p>
Nell'ultimo di febbraio <i>Claudio Augusto</i>
si spogliò della dignità consolare,
per ornarne non si sa bene chi. Ha
creduto taluno, che gli succedesse <i>Cajo
Vibio Crispo</i>, ma giocando ad indovinare.
Nelle calende di gennaio <span class="fnote">[Dio, lib. 60.]</span> esso Claudio
Augusto console fece ben giurare dai
senatori l'osservanza delle leggi d'Augusto,
e la giurò egli stesso; ma non pretese,
nè permise un simile giuramento per
quelle ch'egli facesse. S'erano già ribellati
i popoli della Mauritania per la morte
data da Caligola a Tolomeo re loro. In
quest'anno rimasero essi sconfitti da
Svetonio Paolino, che s'inoltrò sino al
monte Atlante, e saccheggiò quelle contrade.
Due altre rotte lor diede dipoi
Osidio Geta, di maniera che posate le
armi, quel paese tornò tutto all'ubbidienza
di Roma. Claudio per tali vittorie
prese il titolo d'<i>imperadore</i> per la terza
volta: poichè il merito delle vittorie si
attribuiva sempre al generalissimo delle
milizie romane (tali erano allora gl'imperadori)
e non già agli uffiziali subalterni.
Patì in quest'anno <span class="fnote">[Sueton., in Claudio, cap. 20.]</span> Roma gran
fame. Claudio Augusto non mancò al
suo dovere, per provvedere al bisogno.
E perciocchè Roma si trovava senza porto
in sua vicinanza, nè le navi nel tempo
di verno osavano portar grani alla città,
Claudio imprese a formarne uno di pianta:
opera degna della magnificenza romana;
e tanto più gloriosa per Claudio,
perchè Giulio Cesare avea avuta la medesima
idea, ma per la grave spesa e
difficoltà di eseguirla l'aveva abbandonata.
Alla sboccatura dunque del Tevere,
<span class="pagenum"><a name="Page_149" id="Page_149"></a>[149]</span>
e dal lato del fiume opposto all'altro
dove era Ostia, fece cavare un porto
vastissimo nel continente, con due ale
che si sporgevano molto in mare; il tutto
guernito di marmi, e con torre o sia
fanale ben alto. Si crederono gli architetti,
chiamati per tal fabbrica, di spaventarlo
con dirgli la sterminata spesa che
costerebbe. Egli tanto più se n'invogliò,
e volle farla, e la condusse a fine con
gloria grande del suo nome. Resta tuttavia
il nome di Porto, a quel sito, ma
non già vestigio del porto medesimo.
Racconta Plinio <span class="fnote">[Plinius, lib. 9, c. 6.]</span>, come testimonio di
veduta, che mentre si facea quell'insigne
fabbrica, capitò colà un mostro marino,
chiamato orca, di smisurata grandezza.
Per prenderlo bisognò inviarvi i soldati
del pretorio, e varie navi, una delle quali
restò affondata dall'acqua gittatavi dalle
narici del pesce. Molte leggi utili e buone
fece Claudio in quest'anno, e fra le altre
ordinò, che i governatori e ministri delle
provincie, eletti nel principio d'anno, e
soliti a fermarsi lungo tempo in Roma,
per tutto il marzo dovessero trovarsi alle
loro provincie; e che gli eletti nol ringraziassero
in senato, come era il costume.
Dicea, <i>che non essi a lui, ma egli
ad essi dovea rendere grazie, perchè
l'aiutavano a portare il peso del principato,
e cooperavano al buon governo
de' popoli</i>, con prometter anche loro maggiori
onori se con lode avessero esercitato
il loro impiego.
</p>

<p>
Non sarebbe stato Claudio con tutta
la sua poca testa un principe cattivo,
perchè non gli mancava una buona intenzione,
e mostrava genio alle cose ben
fatte, privo, per altro, d'orgoglio e di fasto;
e sulle prime regolandosi col consiglio
dei savi non metteva il piè in fallo <span class="fnote">[Dio, lib. 60.]</span>.
Ma per sua o per altrui disgrazia cominciò
a comparir cattivo, parte per li
mali affetti del suo natural timoroso, e
parte perchè <i>Messalina</i> sua moglie, la più
<span class="pagenum"><a name="Page_150" id="Page_150"></a>[150]</span>
impudica donna del mondo, e Narciso
suo liberto favorito, ed altri mali arnesi
della corte, abusandosi della di lui scempiaggine,
il faceano precipitare in risoluzioni
indegne di lui, e sommamente
pregiudiziali al pubblico. Quel che parve
strano, dall'un canto era un coniglio
pien di paura, e dall'altro uno de' suoi
maggiori piaceri consisteva nell'assister
agli abbominevoli spettacoli dei gladiatori,
e in vedere gli uomini combattere con le
fiere, e restarne assaissimi stracciati e
divorati. Diede anche da ridere, l'aver
egli fatto levar l'insensata statua d'Augusto
dall'anfiteatro, acciocchè non vedesse
tante stragi, e non convenisse ogni
volta coprirla, quando egli vivente non
avea scrupolo di guatarle sì spesso, e di
prenderne tanto diletto. Certamente fu
creduto che avvezzatosi in questa maniera
al sangue umano, divenisse poi sì
facile a spargerlo co' suoi ingiusti decreti,
dacchè lo spingevano al mal fare l'iniqua
moglie e i suoi perversi servitori di corte.
La prima sua ingiustizia, che cominciò
a far grande strepito, fu la morte di <i>Appio</i>
o sia <i>Cajo Silano</i>, uno de' più illustri
e stimati senatori di Roma, e tenuto in
gran conto, ed amato da Claudio stesso,
perchè <span class="fnote">[Sueton., in Claudio, cap. 29. Seneca, in
Apocol.]</span> padrigno di Messalina sua
moglie, avendo sposata Domizia Lepida,
madre d'essa Messalina. E perciocchè si
sa che Claudio avea già fatti seguire gli
sponsali fra <i>Ottavia</i> figliuola di Messalina,
e <i>Lucio Silano</i>, s'è creduto che questo
Lucio Silano fosse nato dal medesimo Appio
Silano e da Giulia nipote d'Augusto,
sua prima moglie. Questi sì stretti legami
di parentela non trattennero l'infame
Messalina del tentar Appio Silano d'adulterio.
Il non aver egli voluto consentire
fu un grave delitto, a punir il quale
Messalina e Narciso si servirono della
seguente furberia <span class="fnote">[Suet., ibid., cap. 87. Dio, lib. 60.]</span>. Entrò una mattina
per tempo Narciso nella camera di Claudio,
che tuttavia dimorava in letto colla
<span class="pagenum"><a name="Page_151" id="Page_151"></a>[151]</span>
moglie; e facendo lo spaventato e il tremante,
gli raccontò di aver veduto in sogno
lo stesso imperadore ucciso per mano del
sopraddetto Appio. Saltò su allora Messalina,
e calcò la mano con dire, aver anch'ella
le notti addietro più volte con
orrore sognato un sì orrendo spettacolo.
Nello stesso tempo vien bussato all'uscio,
ed è Appio Silano che Messalina e Narciso
d'accordo aveano fatto venire a
quell'ora. Non occorse di più. Claudio,
a cui in materia di sospetti le biche
pareano montagne, diede tosto ordine
che gli fosse levata la vita, e l'ordine fu
eseguito. Portò lo stesso Claudio al senato
questa bella nuova, come liberato
da un gran pericolo, e molto ringraziò
il suo liberto Narciso che anche sognando
vegliava così bene per la vita del
suo padrone. Somiglianti foghe di sospetti
e timori fecero, che Claudio in altre
occasioni togliesse dal mondo altre persone
innocenti con subitaneo furore; ed
accadde talvolta (cotanto era stupido)
che dopo aver fatto morir taluno, come
tornato in sè, dimandava conto, credendolo
vivo. Dettogli, che per ordine suo
non si contava più fra i mortali, se ne
rammaricava poi forte, ma senza profitto
dei morti.
</p>

<p>
Credesi che l'ingiusta morte di Silano,
e il mirar la stupidità di Claudio
capace d'altre simili false carriere, desse
moto ad una congiura contra di lui:
tanto più perchè durava in molti l'idea
di rimettere in piedi la libertà della repubblica,
nè parea ciò difficile sotto un
imperadore impastato di paura <span class="fnote">[Sueton., in Claudio, cap. 13. Dio, lib. 60.]</span>. <i>Annio
Viniciano</i>, o <i>Minuciano</i>, fu delle prime
ruote di tal cospirazione, siccome
quegli che non si tenea mai sicuro, dopo
essere stato uno de' principali nella congiura
contro Caligola, e proposto anche
in senato per succedergli nell'imperio.
Ma sì grande impresa non si potea compiere
senza l'armi; e Claudio intanto era
ben assistito dai pretoriani e dall'altre
milizie, che stavano di quartiere in Roma,
<span class="pagenum"><a name="Page_152" id="Page_152"></a>[152]</span>
perchè, oltre alla paga ordinaria, li
rallegrava ogni anno con un buon regalo.
Si rivolsero dunque i congiurati a <i>Furio
Camillo Scriboniano</i>, che comandava ad
alcune legioni nella Dalmazia, promettendogli
aiuto se armato veniva a Roma.
Vi saltò egli dentro, e fattasi giurar fedeltà
da quell'esercito, col pretesto di
restituire il popolo romano nell'antica
autorità, tutto andò disponendo, con iscrivere
intanto una lettera fulminante
e piena d'ingiurie a Claudio, minacciandogli
tutti i malanni se non rinunziava
l'imperio. Ricevuta questa imperiosa
intimazione, non era lontano Claudio
dall'ubbidire; ma un accidente il liberò
dal pericolo. Dato da Furio Camillo il
segno della marcia, per caso fortuito si
trovò difficoltà a sollevar le insegne che,
secondo il costume, stavano conficcate
in terra. Erano i Romani d'allora la più
superstiziosa gente del mondo; badavano
a tutto, interpretando anche le menome
bagattelle per presagi favorevoli o contrari
dell'avvenire. Bastò questo perchè
i soldati credessero volontà degli dii il
non dar esecuzione al meditato viaggio.
Furio Camillo trovandosi deluso, se ne
fuggì in un'isola della Dalmazia, dove <span class="fnote">[Tacit., Historiar. lib. 2, cap. 75.]</span>
fra le braccia di Giunia sua moglie fu
ucciso da un semplice soldato, appellato
Volaginio, il quale premiato poi da Claudio
ascese ai primi gradi della milizia.
Per questa sedizione terminata con tanta
felicità, Claudio fece far di molte perquisizioni
in Roma, affin di scoprire i complici.
Alcuni furono giustiziati, altri si
levarono la vita da sè stessi, fra i quali
specialmente si contò il sopr'accennato
Viniciano o Minuciano. Non pochi anche
dei cittadini romani, de' cavalieri e insin
dei senatori furono messi ai tormenti, e
data licenza ai servi e liberti di accusare
i loro padroni, benchè Claudio nell'anno
addietro avesse abolito quegli usi. In
somma si riempiè tutta Roma di sospiri
e di terrore; e quei soli se n'andarono
<span class="pagenum"><a name="Page_153" id="Page_153"></a>[153]</span>
salvi che seppero guadagnarsi la protezion
di Messalina o dei liberti di corte.
Fu osservato il coraggio di un liberto di
Furio Camillo, per nome Galeso, che interrogato
da Narciso nel senato, cosa
egli avrebbe fatto se il suo padrone fosse
divenuto imperadore: <i>Gli avrei</i>, rispose,
<i>tenuto dietro secondo il mio solito, ed
avrei taciuto</i>. In questa occasione <span class="fnote">[Plinius junior, lib. 3, cap. 16.]</span>
<i>Cecina Peto</i>, già stato console, che avea
sposato il partito di Furio Camillo, fu
preso e condotto a Roma in una nave.
<i>Arria</i> sua moglie, donna di petto virile,
rigettata da quella nave, gli tenne dietro
in una barchetta; ed arrivata a Roma,
ricorse a Messalina, per raccomandarsele.
Avendo trovata con lei Giunia moglie
del suddetto Furio Camillo, la rimproverò,
perchè tuttavia vivesse dopo la
morte del marito. Avrebbe potuto Arria,
mercè del favore di Messalina, non solamente
vivere, ma anche sperar buon
trattamento; pure s'incapricciò tanto di
non voler sopravvivere al marito, che
dopo aver veduta disperata la di lui causa,
prese un pugnale, si trafisse, e poi diede
il ferro medesimo al marito, acciocchè
facesse altrettanto. Quest'atto d'Arria
vien esaltato colle trombe da Plinio il
giovane in una delle sue epistole, e da
Dione, secondo la falsa idea che aveano
i Romani di quel tempo della gloria;
quasi che possa essere conforme alla
retta ragione l'uccidere un innocente, e
non sia più gloriosa quella fortezza che
sa sofferir le maggiori calamità. Non si
può fallare, credendo che dopo la morte
di Furio Camillo, fosse inviato al governo
della Dalmazia o sia dell'Illirico, <i>Lucio
Ottone</i> padre di <i>Ottone</i> poscia imperadore,
di cui parla Svetonio <span class="fnote">[Sueton., in Othone, cap. 1.]</span>. Fu egli sì rigoroso,
che fece tagliar la testa ad alcuni
semplici soldati, i quali pentiti d'aver
aderito ad esso Camillo, di lor propria
autorità, e contro l'ordine, aveano ucciso
i loro uffiziali come autori di quella
sedizione, senza far egli caso, se dispiaceva
<span class="pagenum"><a name="Page_154" id="Page_154"></a>[154]</span>
a Claudio, da cui erano anche stati
promossi alcuni di que' soldati a posto
maggiore. Ne acquistò gloria presso i
Romani, ma perdè molto della buona
grazia di Claudio, con ricuperarla nondimeno
da lì a poco, per avere scoperto
e rilevato il disegno formato da un cavaliere
di uccidere esso imperadore.
</p>

<hr />

<h2 class="hidden"><a name="XLIII" id="XLIII"></a>XLIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XLIII</span>. Indizione <span class="scp">I</span>.</td>
  </tr>
  <tr>
    <td><span class="sc">Pietro Apostolo</span> papa 15.</td>
  </tr>
  <tr>
    <td><span class="sc">Tiberio Claudio</span>, figlio di Druso imperadore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Tiberio Claudio Augusto</span> per la terza
volta e <span class="sc">Lucio Vitellio</span> per la seconda.
</p>

<p>
Non più di due mesi tenne l'<i>Augusto
Claudio</i> il suo terzo consolato <span class="fnote">[Sueton., in Claudio, cap. 14.]</span>. V'ha
chi crede a lui succeduto nel dì primo
di marzo <i>Publio Valerio Asiatico</i>, quel medesimo
che avea tenuta mano ad abbattere
il crudele Caligola, ma è opinione incerta.
<i>Vitellio</i> console quel medesimo è
che vedemmo proconsole della Siria, e che
ebbe per figliuolo <i>Vitellio</i> poscia imperadore.
Coll'adulazione si salvò sotto
Caligola, con questa ancora si fece largo
presso di Claudio. Nelle calende poscia
di luglio giudicarono alcuni eruditi, che
ai suddetti consoli ne succedessero due
altri, cioè <i>Quinto Curzio Rufo</i> e <i>Vipsanio
Lenate</i>. Plausibile è la lor congettura,
ma non è più che congettura. V'erano
sì smisuratamente moltiplicate in Roma
le ferie <span class="fnote">[Dio, lib. 60.]</span>, che la maggior parte dell'anno
era feriata; ed allora non si teneano
i pubblici giudizii. Vi rimediò
Claudio Augusto, riducendo esse ferie
ad un numero discreto. Tolse vari uffizi
a chi indebitamente gli avea ottenuti da
Caligola, e li restituì o li conferì a chi
ne era degno. Al popolo della Licia, perchè
avea fatto un tumulto, con uccidere
ancora non so quanti Romani, levò la
libertà e sottomise quella provincia alla
<span class="pagenum"><a name="Page_155" id="Page_155"></a>[155]</span>
Panfilia. Privò della cittadinanza di Roma
uno di quel paese, perchè non intendea
la lingua latina; ed altri spogliò del medesimo
diritto per loro falli; ma conferillo
poi a moltissimi altri a capriccio,
nè solo ai particolari, ma anche alle università
e città. Più nondimeno quelli
erano, che ricorrendo con danari a
Messalina e ai liberti favoriti di corte,
l'impetravano, di modo che si dicea, che
la cittadinanza romana, la quale una
volta siccome bel privilegio si pagava
carissimo, era divenuta sì a buon mercato,
che con un pezzo di vetro rotto si
acquistava. Nè sol questo si vendea da
Messalina e da' liberti palatini, ma ancora
gli uffizi militari e i governi, con entrar
anche a far traffico e a cavar danaro dalla
grascia e dall'altre cose che si vendevano:
il che fece incarire i lor prezzi,
e necessario fu che Claudio nel campo
Marzio alla presenza del popolo li tassasse.
Ed intanto Messalina più che mai
datasi in preda alla libidine <span class="fnote">[Juvenalis, Satyra 6. Dio, lib. 60. Sueton.
in Claud., cap. 26.]</span>, e sfacciatamente
adultera, senza rispetto alcuno
del marito, era l'oggetto delle dicerie
della gente accorta. Se vero è ciò che
ne scrisse Giovenale, lasciato la notte in
letto l'addormentato buon consorte, travestita
passava ai pubblici lupanari; nè
contenta dell'infame suo vivere, forzava
anche altre nobili donne, con chiamarle
a palazzo a prostituire la lor pudicizia
ed anche alla presenza de' lor mariti. A
chi d'essi si contentava, non mancavano
onori e posti, agli altri che non amavano
questo vituperoso giuoco fabbricava trappole
per farli condannare e morire, trovando
maniere che non penetrasse agli
orecchi del goffo marito l'enorme sordidezza
del viver suo. Perciò Claudio era
quasi il solo che non sapesse un'infamia
sì mostruosa. Anzi scioccamente talvolta
cooperava alle pazze voglie di lei, siccome
fra l'altre avvenne di Mnestore
famoso istrione o sia commediante. Era
perduta nell'amore di costui la bestial
<span class="pagenum"><a name="Page_156" id="Page_156"></a>[156]</span>
Messalina, nè mai con preghiere o minacce
avea potuto trarlo alle sue voglie,
perchè egli dovea ben misurare il pericolo
di quel salto. Lamentossi ella con
Claudio, che Mnestore la sprezzava, nè
volea ubbidirla in certo altro affare.
Fattolo chiamare, l'Augusto bufalo gli
ordinò di far tutto quanto ella gli comandasse.
Nell'anno presente ancora
riuscì a Messalina di levar dal mondo
due principesse della casa cesarea <span class="fnote">[Seneca, in Apocol. Suetonius, in Claudio,
cap. 29.]</span>,
cioè <i>Giulia</i> figliuola di <i>Druso Cesare</i> figliuol
di <i>Tiberio</i>, e <i>Giulia Livilla</i> sorella
dell'ucciso <i>Caligola</i>, e di <i>Agrippina</i>, poi
moglie dello stesso Claudio. Perchè esse
voleano gareggiar con lei in bellezza e
in possanza, nè usavanle assai finezze, e
Livilla inoltre da sola a solo parlava
spesse volte con Claudio, seppe così offuscare
il cervello del marito Augusto,
che senza lasciar loro agio per difendersi,
le inviò all'altro mondo, l'una col ferro,
l'altra colla fame. Il celebre filosofo <i>Seneca</i>,
perchè amico di Livilla, fu in tal
congiuntura relegato nella Corsica, e si
vendicò poi di Claudio morto con una
satira che si è conservata sino ai dì
nostri.
</p>

<p>
Finquì la grand'isola della Bretagna,
oggidì appellata Inghilterra, non avea
piegato il collo sotto il giogo de' Romani.
Perchè quantunque Orazio <span class="fnote">[Horatius, Odar., lib. 3, I.]</span> sembri
indicare, che Augusto vincesse que' popoli,
e Servio <span class="fnote">[Servius, in Virgil., Georg. 3.]</span> chiaramente l'insegni;
pure Strabone <span class="fnote">[Strab., lib. 2.]</span> assai fa conoscere che
ciò non sussiste; ed è certo, che anche
ai tempi di Claudio que' popoli viveano
sottoposti a' vari loro re, amici solamente,
ma non sudditi di Roma. Per cagione <span class="fnote">[Sueton., in Claud., cap. 17. Dio, lib. 60.]</span>
d'alcuni desertori non restituiti
s'intorbidò la buona armonia fra i Britanni
e i Romani; e un certo Berico
cacciato dalla Bretagna, tanto seppe dire
ad <i>Aulo Plauzio</i> senator chiarissimo,
<span class="pagenum"><a name="Page_157" id="Page_157"></a>[157]</span>
pretore allora e governatore della Germania
inferiore, che gli fece credere
facili le conquiste in quell'isola. Claudio
informato della proposizione, e voglioso
di guadagnare un trionfo, vi consentì.
Trovò Plauzio una somma renitenza nell'esercito,
per uscire del continente e
passare in paese incognito; nè si voleano
in fatti muovere. Arrivò colà Narciso
spedito con ordini pressanti da Claudio.
Questo liberto, gonfio pel gran favore
del padrone, arditamente salì sul tribunale
di Plauzio per fare un'aringa ai
soldati. Allora a tutti montata la collera,
cominciarono a gridare: <i>Ben venuti i
Saturnali</i>; perchè in que' giuochi i servi
si travestivano con gli abiti de' padroni.
E senza volerlo ascoltare, alzate le bandiere,
tennero dietro a Plauzio, il quale
colle navi preparate andò poi a fare uno
sbarco nella Bretagna. Non si aspettavano
que' popoli una tal visita; e perchè
non s'erano nè preparati nè uniti,
si diedero alla fuga, nascondendosi nelle
selve e nelle paludi. Con Plauzio andò
anche <i>Vespasiano</i>, che fu poi imperadore.
S'impadronirono questi due valorosi
uffiziali d'una parte di quel paese sino
al Tamigi; nè osando Plauzio di passar
oltre, significò con sue lettere la positura
degli affari a Claudio, e quali popoli egli
avesse soggiogato, quali Vespasiano; e
come Cajo Sidio Geta inviluppato dai nemici
con pericolo d'esser preso, gli avea
poi sbaragliati. Claudio o avea già fatta
o fece allora la risoluzione di passar colà
in persona. Lasciato dunque il governo
di Roma a <i>Lucio Vitellio</i>, ch'era stato
o pur tuttavia era console, probabilmente
nella state s'imbarcò, e da Ostia fece
vela verso Marsiglia, con patire per viaggio
una pericolosa burrasca. Poscia parte
per terra, parte per mare arrivò all'Oceano:
e finalmente raggiunse l'armata,
che stava tuttavia accampata presso al
fiume Tamigi. Valicato quel fiume, sconfisse
i Britanni accorsi in gran copia
per impedirgli il passaggio, e prese Camaloduno
reggia di Cinobellino. Così
<span class="pagenum"><a name="Page_158" id="Page_158"></a>[158]</span>
Dione <span class="fnote">[Dio, lib. 60.]</span>: laddove Svetonio <span class="fnote">[Sueton., in Claudio, cap. 17.]</span> scrive
non aver egli data battaglia alcuna.
Certo è, che per quelle imprese due o
tre volte conseguì di nuovo il titolo di
<i>imperadore</i>, titolo indicante qualche nuova
vittoria. Anche Tacito <span class="fnote">[Tacitus, in Vita Agricolae, cap. 13.]</span> afferma
aver egli conquistato un buon tratto di
paese nella Bretagna, e domati ivi alcuni
di quei re; e Svetonio <span class="fnote">[Sueton., in Vesp., cap. 4.]</span> stesso asserisce
che Vespasiano in quella spedizione,
ora sotto Plauzio ed ora sotto lo stesso
Claudio Augusto, si segnalò con essere
ben trenta volte venuto alle mani con
que' popoli, ed aver sottomesse due di
quelle possenti nazioni, prese venti città
e l'isola di Vicht. Non molto tempo si
fermò Claudio in quelle contrade, e dopo
aver tolte l'armi agli abitanti del paese
conquistato, e lasciato Plauzio coll'esercito
al loro governo, si rimise in viaggio
per tornarsene a Roma. Sei mesi
spese nell'andare e venire; ed abbiamo
da Seneca <span class="fnote">[Seneca, in Apocol.]</span> e da Tacito <span class="fnote">[Tacitus, Annal., lib. 14, c. 31.]</span>, che nella
Bretagna fu alzato un tempio a questo
imperadore, la cui impresa aprì l'adito
all'armi romane di stendersi maggiormente
coll'andare degli anni in quella
vasta isola. Giunti a Roma molto prima
di Claudio, Gneo Pompeo e Lucio Silano,
generi d'esso imperadore, coll'avviso
del lieto avvenimento <span class="fnote">[Dio, lib. 60.]</span>, il senato decretò
il trionfo a Claudio, e diede tanto
a lui che al picciolo suo figliuolo <i>Claudio
Tiberio Germanico</i>, il titolo di <i>Britannico</i>,
con ordinar dei giuochi da farsi
ogni anno in sua memoria e l'erezione
di due archi trionfali, l'uno in Roma e
l'altro al lido della Gallia, dove Claudio
entrò in mare per passare in Bretagna.
Accordò inoltre a Messalina moglie di
Claudio, ancorchè non avesse il titolo
d'Augusta, il primo luogo nelle pubbliche
adunanze, (il che può parere strano)
<span class="pagenum"><a name="Page_159" id="Page_159"></a>[159]</span>
e il poter andare nel carpento, cioè in
carrozza singolare, di cui godeano per
privilegio le sole Vestali e i Sacerdoti,
ed entrar con essa ne' pubblici spettacoli.
Nello stesso tempo pubblicarono un editto,
che chiunque avesse monete di rame
coll'immagine dell'odiato Caligola, le
portasse alla zecca da essere disfatte.
Sopra questo rame o bronzo mise tosto
le mani Messalina, e ne fece formar delle
statue al suo caro drudo Mnestore commediante.
</p>

<hr />

<h2 class="hidden"><a name="XLIV" id="XLIV"></a>XLIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XLIV</span>. Indizione <span class="scp">II</span>.</td>
  </tr>
  <tr>
    <td><span class="sc">Pietro Apostolo</span> papa 16.</td>
  </tr>
  <tr>
    <td><span class="sc">Tiberio Claudio</span>, figliuolo di Druso, imperadore 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Quintio Crispino</span> per la seconda
volta e <span class="sc">Marco Statilio Tauro</span>.
</p>

<p>
Da un'iscrizion del Grutero raccolse
il cardinale Noris <span class="fnote">[Noris, Epistola Consulari.]</span> che il prenome di
<i>Statilio Tauro</i> fu <i>Marco</i>. Un'altra tuttavia
esistente in Roma nel museo del
Campidoglio, e da me <span class="fnote">[Thesaurus Novus Inscription., pag. 304,
num. 3.]</span> pubblicata, fu
posta MANIO AEMILIO LEPIDO, T.
STATILIO TAURO COS. Quando questa
appartenga all'anno presente, si può inferirne,
che essendo mancato di vita,
ovvero avendo dimessa la dignità, il primo
de' consoli <i>Crispino</i>, a lui succedesse
<i>Manio Emilio Lepido</i>. Similmente se ne
ricaverebbe, che il prenome di <i>Statilio
Tauro</i> era <i>Tito</i> e non <i>Marco</i>. Ma di ciò
all'anno seguente. Arrivò l'imperador
Claudio dalla Bretagna in Italia, e, per
testimonianza di Plinio <span class="fnote">[Plin., lib. 3, cap. 16.]</span>, andò ad imbarcarsi
ad una delle bocche del Po, appellata
Vatreno, in un grosso legno, somigliante
piuttosto ad un palazzo che ad
una nave. Pervenuto a Roma, trionfante
v'entrò <span class="fnote">[Sueton., in Claudio, cap. 17.]</span> colle solite formalità. Sommamente
<span class="pagenum"><a name="Page_160" id="Page_160"></a>[160]</span>
magnifico e maestoso fu l'apparato,
ed ottennero licenza i governatori
delle provincie, ed anche alcuni
esiliati, d'intervenirvi. Osserva Dione <span class="fnote">[Dio, lib. 60.]</span>,
che Claudio salì ginocchione al Campidoglio,
sollevandolo di qua e di là i due
suoi generi; e che dispensò, ma con
profusione, gli ornamenti trionfali non
solo alle persone consolari, che l'aveano
accompagnato in quella spedizione, ma
anche ad alcuni senatori contro il costume.
Celebrò dipoi i giuochi trionfali in
due teatri. Vi furono più corse di cavalli,
cacce di fiere, forze d'atleti, balli di giovani
armati. Le altre azioni lodevoli di
Claudio in quest'anno si veggono brevemente
riferite da Dione. Avea Tiberio
tolte al senato le provincie della Grecia
e Macedonia, con deputarne al governo
i suoi uffiziali. Claudio gliele restituì, e
tornarono a reggerle i proconsoli. Rimise
in mano dei questori, come anticamente
si usava, la tesoreria del pubblico, togliendola
ai pretori. Possedeva <i>Marco
Giulio Cozio</i>, il principato avito di un
bel tratto di paese nell'Alpi che separano
l'Italia dalla Gallia, appellate perciò <i>Alpi
Cozie</i>. Gli accrebbe Claudio quel dominio,
e, per attestato del medesimo Dione,
gli concedè il titolo di re: <i>cosa</i>, dice
egli, <i>non praticata in addietro</i>. Eppure
nell'arco celebre di Susa, tuttavia esistente,
la cui iscrizione pubblicata dal
marchese Maffei <span class="fnote">[Scipio Maffei, Diplomat.]</span>, ho ancor io <span class="fnote">[Thesaurus Novus Inscription., pag. 1095.]</span> data
alla luce, si legge M. IVLIVS REGIS
DONNI FILIVS COTTIVS. Quella iscrizione
fu posta ad Augusto. Però sembra
che non ora cominciasse il titolo di re
in que' principi, e che Augusto, nel conquistar
quelle contrade, le lasciasse bensì
in signoria a Giulio figliuolo del re
Donno, ma senza il titolo di re, il quale
fu poi restituito da Claudio a Marco Giulio
Corio di lui figliuolo o nipote. Avevano
i cittadini di Rodi crocifissi alcuni
Romani, che forse meritavano la morte;
<span class="pagenum"><a name="Page_161" id="Page_161"></a>[161]</span>
ma perchè quel supplizio era ignominioso,
e in riputazione grande si tenea il privilegio
della cittadinanza romana, Claudio
levò loro la libertà, cioè il governarsi
colle lor leggi e co' propri ufiziali, benchè
poi loro la restituisse nell'anno di
Cristo 53. Mancò di vita in quest'anno
<i>Erode Agrippa re della Giudea</i>, allorchè
si trovava in Cesarea <span class="fnote">[Joseph., Antiq. Judaic., lib. 19.]</span>. Credevasi che
Claudio Augusto lascerebbe succedere
in quel regno il di lui figliuolo <i>Agrippa</i>;
ma prevalendo i consigli de' suoi liberti,
ne diede il governo a Cuspio Fado cavalier
romano: con che Gerusalemme
restò di nuovo senza i suoi re, immediatamente
sottoposta ai governatori romani.
</p>

<hr />

<h2 class="hidden"><a name="XLV" id="XLV"></a>XLV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XLV</span>. Indizione <span class="scp">III</span>.</td>
  </tr>
  <tr>
    <td><span class="sc">Pietro Apostolo</span> papa 17.</td>
  </tr>
  <tr>
    <td><span class="sc">Tiberio Claudio</span>, figlio di Druso, imperadore 5.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Vinicio</span> per la seconda volta e
<span class="sc">Tauro Statilio Corvino</span>.
</p>

<p>
Secondo le osservazioni del cardinal
Noris, tali furono i consoli dell'anno
presente, e, secondo lui, <i>Tauro</i> fu il
prenome di <i>Statilio</i>: del che certo si può
dubitare, perchè in un passo di Flegonte <span class="fnote">[Phlegon., de Mirabilib., cap. 6.]</span>
si parla di un fatto avvenuto in
Roma, essendo consoli <i>Marco Vinicio</i> e
<i>Tito Statilio Tauro</i>, cognominato <i>Corvilio</i>:
dove apparisce <i>Tauro</i> cognome.
Abbiam veduto nell'anno precedente
rammentata un'iscrizione posta MANIO
ÆMILIO LEPIDO ET T. STATILIO
TAURO COS. Non ho io saputo dire, e
neppure lo so ora, a qual anno precisamente
appartenga questo pajo di consoli.
Certamente questo <i>Tito Statilio
Tauro</i> non sarà stato console tanto in
questo che nell'antecedente anno, perchè
ciò sarebbe stato notato ne' Fasti; e
però lo <i>Statilio</i> di quell'anno dee essere
<span class="pagenum"><a name="Page_162" id="Page_162"></a>[162]</span>
diverso dal presente. Osservarono il
Panvinio ed altri, che ai consoli suddetti
dovettero essere sostituiti <i>Marco Cluvio
Rufo</i> e <i>Pompeo Silvano</i>, ricavandosi ciò
da un rescritto di Claudio, riferito da
Giuseppe Ebreo <span class="fnote">[Joseph., lib. 19.]</span>, e fatto sul fine di
giugno, correndo la quinta sua podestà
tribunizia. Per altro, ancorchè finora
abbiano faticato vari valenti letterati,
non possiam dire superate per anche le
tenebre sparse qua e là ne' Fasti consolari,
restandovi tuttavia molto di scuro
e molte imperfezioni. Piena era oramai
Roma di statue <span class="fnote">[Dio, lib. 60.]</span> e d'immagini
pubbliche o di marmo, o di bronzo,
perciocchè ad ognuno era permesso il
metterne: il che rendeva troppo familiare
ed anche vile un onore che dovea essere
riserbato alle persone di merito
distinto. Claudio ne levò via la maggior
parte, ordinando insieme, che da lì innanzi
niun potesse esporre l'immagine
sua senza licenza del senato, a riserva
di chi facea qualche fabbrica nuova, o
rifacea le vecchie, per animar ciascuno
ad accrescere gli effetti di Roma. Mandò
in esilio il governatore di una provincia,
perchè fu convinto d'aver preso dei regali,
e gli confiscò tutto quello che avea
dianzi guadagnato nel governo. Fece
ancora un editto, che a niuno dopo un
ufizio esercitato nelle province, se ne
potesse immediatamente conferire un
altro: legge anche altre volte stabilita;
acciocchè nel tempo frapposto potesse chi
avea delle querele contra di tali persone,
proporle con franchezza. Proibì ancora,
finiti i loro governi, il pellegrinare in altri
paesi, volendo che tutti venissero a
Roma, per essere pronti a quello che ora
noi chiamiamo sindacato. Nell'anno presente
spese Claudio di molto in dar sollazzo
al popolo con altri pubblici giuochi;
e alla plebe, solita a ricevere <i>gratis</i> il frumento
del pubblico, donò trecento sesterzi
per cadauno; e vi fu di quelli che
n'ebbero per testa fino mille e dugento
<span class="pagenum"><a name="Page_163" id="Page_163"></a>[163]</span>
cinquanta. Nel giorno suo natalizio <span class="fnote">[Sueton., in Claudio, cap. 2.]</span>,
cioè nel dì primo di agosto, in cui dieci
anni prima dell'Era nostra egli venne
alla luce in Lione, correva in quest'anno
l'ecclissi del sole. Claudio con pubblico
monitorio ne fece alcuni dì prima avvertito
il popolo, acciocchè sapessero
quello essere un effetto necessario del
corso dei pianeti, e non ne tirassero
qualche mal augurio, per lui, come per
poco soleano fare in tanti altri affari i
Romani, essendo troppo quella gente
nudrita dagl'impostori nella superstizione.
Le medaglie <span class="fnote">[Mediobarbus, Numismat. Imperator.]</span> ci fan vedere che,
tanto nel precedente che nel presente
anno, Claudio prese più volte il titolo
d'<i>imperadore</i>, trovandosi nominato <i>imperadore
per la decima volta</i>. Indizii
son questi, che i suoi generali nella Bretagna
doveano aver fatti de' progressi
coll'armi; ma di ciò non resta vestigio
nella storia.
</p>

<hr />

<h2 class="hidden"><a name="XLVI" id="XLVI"></a>XLVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XLVI</span>. Indizione <span class="scp">IV</span>.</td>
  </tr>
  <tr>
    <td><span class="sc">Pietro Apostolo</span> papa 18.</td>
  </tr>
  <tr>
    <td><span class="sc">Tiberio Claudio</span>, figliuolo di Druso, imperadore 6.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Publio Valerio Asiatico</span> per la seconda
volta, e <span class="sc">Marco Giunio Silano</span>.
</p>

<p>
Dal trovar noi <i>Valerio Asiatico</i> nominato
console per la seconda volta, apparisce
aver ottenuto l'eccelso grado di console
un qualche anno innanzi, sostituito
ai consoli ordinari; ma in quale non si è
potuto finora esattamente sapere. Se crediamo
al Panvinio <span class="fnote">[Panvinius, in Fast. Consularibus.]</span> e ad altri, nelle
calende di luglio a questi consoli succederono
<i>Publio Suillo Rufo</i> e <i>Publio
Ostorio Scapula</i>. Che ancor questi veramente
arrivasse al consolato, ne abbiam
delle prove; ma se veramente in quest'anno,
ciò non si può accertare. Era <span class="fnote">[Dio, lib. 60.]</span> <i>Marco
<span class="pagenum"><a name="Page_164" id="Page_164"></a>[164]</span>
Giunio Silano</i> console fratello di Lucio,
da noi veduto genero di Claudio
Augusto. Diede molto da dire a' Romani
la risoluzion presa in quest'anno dal
suddetto <i>Asiatico</i> console. Siccome era
stato determinato da Claudio per fargli
onore, egli dovea ritener per tutto l'anno
il consolato; ma spontaneamente lo
rinunziò. Aveano ben fatto lo stesso
alcuni altri consoli, per mancar loro le
ricchezze sufficienti a sostener la spesa
enorme che occorreva in celebrar i giuochi
circensi, addossata alla borsa dei
consoli, e cresciuta poi a dismisura. Era
giusta la scusa e ritirata per questi, ma
non già per Asiatico, ch'era uno de' più
ricchi nobili del romano imperio, possedendo
egli delle rendite sterminate nella
Gallia, patria sua. Il motivo da lui addotto
fu quello di schivare l'invidia altrui pel
suo secondo consolato; ma poteva meglio
assicurarsene col non accettarlo neppure
per i primi sei mesi; e può credersi che
non andò esente dalla taccia di avarizia
quella spontanea sua rinunzia. Vedremo
all'anno seguente i frutti amari di tante
sue care ricchezze. Nel presente toccò la
mala ventura a <i>Marco Vinicio</i>, personaggio
illustre, già marito di <i>Giulia Livilla</i>,
cioè d'una sorella di <i>Caligola</i>. Non l'avea
nel suo libro Messalina, dopo aver essa
procurata la morte alla di lui consorte.
Crebbero anche i sospetti e gli odii contra
la di lui persona, dacchè (per quanto fu
creduto) l'onestà di lui diede una negativa
alle impure voglie della medesima
Messalina. Seppe ella fargli dare sì destramente
il veleno, che il mandò per le poste
al paese di là, con permettere dipoi, che
dopo morte gli fosse fatto il funerale alle
spese del pubblico: onore molto familiare
in questi tempi. Da <i>Agrippina</i>, prima che
divenisse moglie di Tiberio Augusto, era
nato <i>Asinio Pollione</i>, il quale perciò fu
fratello uterino di <i>Druso Cesare</i> figliolo
di <i>Tiberio</i>. Nel cervello d'esso Pollione
entrarono in quest'anno grilli di grandezze
e desiderii di divenir imperadore;
e cominciò egli per questo alcune tele
<span class="pagenum"><a name="Page_165" id="Page_165"></a>[165]</span>
con sì poca avvertenza, che ne arrivò
tosto la contezza a Claudio. Teneva
ognuno per certa la di lui morte; ma
Claudio si contentò di mandarlo solamente
in esilio, o perchè non avea fatta
adunanza alcuna di gente o di danaro
per sì grande impresa, o perchè il trattò
da pazzo, considerata anche la sua
piccola statura e deformità del volto, per
cui era comunemente deriso, nè ciera
avea da far paura a chi sedeva sul trono.
Di questa sua indulgenza riportò Claudio
non poca lode presso il pubblico,
siccome ancora per altre azioni di giustizia
e di zelo pel buon governo, e massimamente
per la giustizia. All'incontro
era universale la doglianza e mormorazione,
perchè egli si lasciasse menar pel
naso da Messalina sua moglie e dai
suoi favoriti liberti; di modo che egli
pareva non più il padrone, ma bensì lo
schiavo di essi. Condannato fu (che così
si usava ancora) a combattere nei giuochi
de' gladiatori <i>Sabino</i>, stato governator
nella Gallia a' tempi di Caligola, per le
sue molte rapine e iniquità. Desiderava
Claudio, e gli altri più di lui, che questo
mal uomo lasciasse ivi la vita, come
solea per lo più succedere. Ma Messalina,
che anche di costui si valeva per la sua
sfrenata sensualità, il dimandò in grazia,
nè Claudio gliel seppe negare. Ed intanto
ogni dì più si mormorava, perchè Mnestore,
commediante allora famoso, non si
lasciava più vedere al teatro. Era egli in
grazia grande presso il popolo per la sua
arte, e specialmente per la sua perizia
nel danzare; ma in grazia di Messalina
era egli maggiormente per la sua avvenenza.
Dolevasi la gente d'essere priva
di un sì valente attore, ma più perchè
ne sapeva la cagione, e la sapevano anche
i più remoti da Roma. Altri non
v'era, che il buon Claudio, il quale
ignorasse, quanta vergogna albergasse
nel proprio suo palazzo. Eusebio Cesariense <span class="fnote">[Eusebius, in Chronico et in Excerptis.]</span>
solo è a scrivere, che circa
questi tempi essendo stato ucciso <i>Rematalce
<span class="pagenum"><a name="Page_166" id="Page_166"></a>[166]</span>
re della Tracia</i> da sua moglie,
Claudio Augusto ridusse quel paese in
provincia, e ne diede il governo ai suoi
uffiziali.
</p>

<hr />

<h2 class="hidden"><a name="XLVII" id="XLVII"></a>XLVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XLVII</span>. Indizione <span class="scp">V</span>.</td>
  </tr>
  <tr>
    <td><span class="sc">Pietro Apostolo</span> papa 19.</td>
  </tr>
  <tr>
    <td><span class="sc">Tiberio Claudio</span>, figlio di Druso, imperadore 7.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Tiberio Claudio Augusto Germanico</span> per
la seconda volta, e <span class="sc">Lucio Vitellio</span>
per la terza.
</p>

<p>
Abbiamo da Svetonio <span class="fnote">[Suetonius, in Claudio, cap. 4.]</span>, che <i>Claudio
Augusto</i> non fu già console ordinario
con <i>Lucio Vitellio</i> in quest'anno. Un
altro, il cui nome non sappiamo, procedette
console nel principio di gennaio;
ma perchè questi da lì a poco finì di
vivere, Claudio non isdegnò di succedere
in suo luogo. <i>Vitellio</i> qui mentovato, lo
stesso è che fu proconsole della Soria, e
padre di <i>Vitellio imperadore</i>. Tanti onori
a lui compartiti erano i frutti della sua
vile adulazione. Secondo la supputazion
di Varrone, questo era l'anno ottocentesimo
della fondazion di Roma <span class="fnote">[Suetonius, in Claudio, cap. 21. Tacitus,
lib. 11, cap. 11.]</span>; e
però Claudio diede al popolo il piacere
de' giuochi secolari, i quali propriamente
si doveano fare ad ogni cento anni. Ma
a que' giuochi accadde ciò che si osservò
nel giubileo romano cominciato nel 1300,
che dovea rinnovarsi solamente cento
anni dipoi; ma poi fu celebrato in anni
diversi. Erano passati solamente sessantaquattro
anni, dacchè Augusto diede
questi giuochi, e viveano tuttavia delle
persone che vi assisterono, e degl'istrioni
che aveano ballato in essi, fra' quali
Stefanione, commemorato da Plinio <span class="fnote">[Plinius, lib. 7, cap. 48. Zosimus lib. 1.]</span>.
Però essendo solito il banditore, nell'invitare
a questi giuochi il popolo, di
dire che venissero ad uno spettacolo che
<span class="pagenum"><a name="Page_167" id="Page_167"></a>[167]</span>
non aveano mai più veduto, nè sarebbono
mai più per vedere, si fecero delle
risate alle spese di Claudio. Ancor qui
notata fu l'adulazione del console Vitellio,
perchè fu udito dire a Claudio, che gli
augurava di poter dare altre volte questi
medesimi giuochi. Comparve ne' giuochi
suddetti <i>Britannico</i> figliuolo dell'imperadore
insieme col giovinetto <i>Lucio Domizio</i>,
che fu poi <i>Nerone</i> imperadore; e si
osservò che l'inclinazion del popolo correa
più verso questo giovine, perchè era
figliuolo di <i>Agrippina</i> principessa amata
da essi, non tanto per essere stata figlia
dell'amato Germanico, quanto perchè la
miravano perseguitata da Messalina. Si
contano ancora sotto quest'anno alcune
azioni lodevoli di Claudio <span class="fnote">[Dio, lib. 60.]</span>. Prodigiosa
era la quantità degli schiavi che ogni
nobil romano teneva al suo servigio <span class="fnote">[Sueton., in Claudio, cap. 25.]</span>.
Allorchè i miseri cadeano infermi, costumavano
alcuni de' loro padroni, per non
soggiacere alla spesa, di cacciarli fuori
di casa, mandandoli nell'isola del Tevere,
acciocchè Esculapio, a cui quivi
era dedicato un tempio, li guarisse, ed
esponendogli in tal guisa al pericolo di
morir di fame. Fece Claudio pubblicar
un editto, che gli schiavi cacciati da' padroni,
s'intendessero liberi, nè fossero
obbligati a tornar a servire. Che se, in
vece di cacciarli, volessero levarli di vita,
si procedesse contra di loro come omicidi.
Inoltre essendo denunziati alcuni di
bassa sfera, quasi che avessero insidiato
alla di lui vita, niun caso ne fece, con
dire, «non essere nella stessa maniera
da far vendetta di una pulce, che d'una
fiera.» Ordinò ancora, che i liberti ingrati
ai lor padroni tornassero ad essere
loro schiavi: legge sempre dipoi osservata.
Rimosse dal senato alcuni senatori,
perchè, essendo poveri, non poteano con
dignità calcare quel posto: il che a molti
di loro fu cosa grata. E perchè un Sordinio
nativo della Gallia, ed uomo ricco,
poteva con decoro sostenere la dignità
<span class="pagenum"><a name="Page_168" id="Page_168"></a>[168]</span>
senatoria, e Claudio intese ch'era partito
per andarsene a Cartagine, disse:
«Bisogna ch'io fermi costui in Roma con
i ceppi d'oro;» e richiamatolo indietro,
il creò senatore. Insorsero gravi
querele contro gli avvocati che esigevano
somme immense dai lor clienti. Fu in
procinto il senato di proibire affatto
ogni pagamento. Claudio volle che si
tassasse una molto leggiera somma.
</p>

<p>
Ma se Claudio da tali azioni riportò
lode, maggior fu bene il biasimo che a
lui venne, per essersi lasciato condurre
a dar la morte in questo medesimo anno
a varie illustri persone, per le maligne
insinuazioni di Messalina sua moglie.
Aveva egli accasata con <i>Gneo Pompeo
Magno</i>, <i>Antonia</i> sua figliuola. La matrigna
Messalina, che odiava l'uno e l'altra,
seppe inventar tante calunnie, dipingendo
il genero Pompeo per insidiatore
della vita di lui, che Claudio gli fece tagliar
la testa. Per altro costui offuscava
la nobiltà de' suoi natali con dei vizii
nefandi. Nè qui si fermò la persecuzione.
Fece anche morire Crasso Frugi e Scribonia
genitori d'esso Pompeo, tuttochè,
per attestato di Seneca <span class="fnote">[Seneca, in Apocol.]</span>, Crasso fosse
così stolido, che meritasse d'essere imperadore,
come era Claudio. Antonia fu
poi maritata con <i>Cornelio Silla Fausto</i>
fratello di Messalina. A Valerio Asiatico,
da noi già veduto due volte console, le
sue molte ricchezze furono in fine cagione
di totale rovina <span class="fnote">[Tacitus, Annal., lib. II, cap. 1.]</span>. Con occhio ingordo
le mirava Messalina, e massimamente
coi desiderii divorava gli orti di Lucullo,
da lui maggiormente abbelliti. S'inventarono
vari sospetti e delitti di lui, ed
avendo egli determinato di passar nelle
Gallie, dove possedea dei gran beni, fu
fatto credere a Claudio, che ciò fosse
per sollevar contra di lui le legioni della
Germania. Condotto da Baja incatenato,
ed accusato, con forza si difese, allegando
che non conosceva alcuno de' testimoni
prodotti contra di lui. Si fece
<span class="pagenum"><a name="Page_169" id="Page_169"></a>[169]</span>
venire innanzi un soldato, che protestava
d'essere intervenuto al trattato della
congiura. Dettogli, se conosceva Asiatico:
senza fallo, rispose. Che il mostrasse:
data una girata d'occhi sopra gli astanti,
sapendo che Asiatico era calvo, indicò
un calvo, ma che non era Asiatico. Niuno
dell'uditorio potè contenere le risa,
e l'assemblea fu finita. Già pensava Claudio
ad assolverlo per innocente, quando
entrò in sua camera l'infame Vitellio il
console, imboccato da Messalina, che
colle lagrime agli occhi mostrò gran compassione
d'Asiatico, e poi finse d'essere
spedito da lui per impetrar la grazia di
potere scegliere quella maniera di morte
che più a lui piacesse. Il bietolone Augusto,
senza cercar altro, credendo che
per rimprovero della coscienza rea egli
non volesse più vivere, accordò la grazia
richiesta. Asiatico si tagliò dipoi le vene,
e rendè contenta, ma non sazia l'avarizia
e crudeltà di Messalina, la quale per
altre somiglianti vie condusse a morte
<i>Poppea</i> moglie di Scipione, la più bella
donna de' suoi tempi, e madre di <i>Poppea</i>,
maritata poi coll'Augusto Nerone. Nulla
seppe di sua morte Claudio. D'altri nella
stessa guisa abbattuti parla Tacito, la
cui storia maltrattata dai tempi torna a
narrarci gli avvenimenti d'allora, quando
quella di Dione per la maggior parte è
venuta meno. In quest'anno <span class="fnote">[Tacitus, Annal., lib. II, cap. 14. Suetonius
in Claud., cap. 41.]</span> ancora
si credè Claudio d'immortalare il suo
nome anche fra i grammatici, con aggiugnere
tre lettere all'alfabeto latino.
Una delle quali fu F scritto al rovescio
per significare l'V consonante. Ma dopo
la sua morte morirono ancora le da lui
inventate lettere. Furono in quest'anno
rivoluzioni in oriente. Essendo stato ucciso
<i>Artabano re dei Parti</i>, disputarono
del regno coll'armi in mano due suoi
figliuoli. Prese Claudio questa occasione
per inviar <i>Mitridate</i> fratello di <i>Farasmane
re dell'Iberia</i> a ricuperare il regno dell'Armenia,
già occupato dai Parti. Ed
<span class="pagenum"><a name="Page_170" id="Page_170"></a>[170]</span>
egli in fatti se ne impadronì, e vi si sostenne
col braccio de' Romani. Nè fu
senza moti di guerra la Germania. Essendo
morto Sanquinio, che comandava
l'armi romane nella Germania bassa, in
suo luogo fu inviato <i>Gneo Domizio Corbulone</i>,
che riuscì dipoi il più valente
capitano che allora si avesse Roma. Innanzi
ch'egli arrivasse colà, i Cauci aveano
fatte delle scorrerie nei lidi della
Gallia. Subito che Corbulone fu alla testa
delle legioni, soggiogò essi Cauci;
fece tornare all'ubbidienza i popoli della
Frisia, che s'erano ribellati alcuni anni
prima: rimise fra le truppe romane con
gran rigore l'antica disciplina. Era per
far maggiori imprese, se il pauroso Claudio
Augusto non gli avesse scritto di ripassare
il Reno, e di lasciar in pace i
Barbari. Ubbidì Corbulone, ma con
esclamare: <i>Felici gli antichi generali!</i>
Claudio a lui concedè poi gli ornamenti
trionfali. Venuto anche a Roma <i>Aulo
Plauzio</i>, il quale s'era segnalato nella
guerra della Bretagna, accordò a lui pure
l'onore dell'ovazione, che così chiamavano
il picciolo trionfo. Già s'era cominciato
a riserbare il vero trionfo ai
soli imperadori, perchè soli essi erano i
generalissimi dell'armi romane, e a loro
si attribuiva l'onor di qualunque vittoria
che fosse riportata dai subalterni.
</p>

<hr />

<h2 class="hidden"><a name="XLVIII" id="XLVIII"></a>XLVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XLVIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Pietro Apostolo</span> papa 20.</td>
  </tr>
  <tr>
    <td><span class="sc">Tiberio Claudio</span>, figlio di Druso imperadore 8.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Aulo Vitellio</span> e <span class="sc">Quinto Vipsanio
Poblicola</span>.
</p>

<p>
Il primo di questi consoli fu poscia
imperadore. Per attestato di Svetonio <span class="fnote">[Sueton., in Vitellio, cap. 3.]</span>
ad esso <i>Aulo Vitellio</i> nelle calende di luglio
venne sostituito <i>Lucio Vitellio</i> suo
fratello: tanto poteva nella corte di allora
<i>Lucio Vitellio</i> lor padre, il re degli
<span class="pagenum"><a name="Page_171" id="Page_171"></a>[171]</span>
adulatori. Trattossi nell'anno presente
in senato <span class="fnote">[Tacitus, Annal., lib. II, cap 23.]</span> di crear dei nuovi senatori
in luogo dei defunti, e seguì molta disputa,
perchè i popoli della Gallia Comata
dimandavano di poter anch'essi
concorrere a tutte le dignità e agli onori
della repubblica romana. Fu contraddetto
da non pochi; ma prevalse il parere
di Claudio, che, addotto l'esempio
de' maggiori, sostenne non doversi negar
la grazia, perchè ridondava in pubblico
bene, e in accrescimento di Roma. Come
censore fece Claudio ancora alcune buone
ordinazioni, e fra l'altre spurgò il senato
di alcune persone di cattivo nome,
e ciò con buona maniera: perciocchè
sotto mano lasciò intendere a que' tali,
che se avessero chiesta licenza di ritirarsi,
l'avrebbono conseguita. Propose
il console Vipsanio, che si desse a Claudio
il titolo di <i>Padre del senato</i>. Claudio,
conosciuto che questo era un trovato
dell'adulazione, lo rifiutò. Fu fatto in
quest'anno da esso Augusto parimente,
come censore, e dal vecchio Lucio Vitellio
suo collega, il lustro, cioè la descrizione
di tutti i cittadini romani: il che
non vuol già dire degli abitanti in Roma,
perchè tanti forestieri venuti a quella
gran città non erano tutti per questo
cittadini di Roma, e molto meno tante e
tante migliaia di servi, cioè schiavi che
servivano allora in Roma ai benestanti.
Niuno degli antichi scrittori ci ha lasciato
il conto di quante anime allora vivessero
in Roma; città, che in que' tempi
forse di non poco superava le moderne
di Parigi e di Londra. Un'iscrizione che
di ciò parla, merita d'essere creduta
falsissima, siccome osservò Giusto Lipsio <span class="fnote">[Lipsius, in Notis ad Tacit. lib. 40.]</span>.
Per cittadini dunque romani si
intendevano tutte quelle persone libere,
che godeano allora la cittadinanza romana
sì in Roma, che nelle provincie;
giacchè non per anche questo privilegio
s'era dilatato a tutto l'imperio romano,
come ne' tempi susseguenti avvenne. Di
<span class="pagenum"><a name="Page_172" id="Page_172"></a>[172]</span>
tali cittadini si trovarono nella descrizion
suddetta sei milioni e novecento e
quarantaquattromila.
</p>

<p>
Giunta era all'eccesso l'impudicizia
e la baldanza di <i>Messalina</i> moglie di
Claudio Augusto. Volle ella nell'anno
presente far un colpo, a credere il quale
gran fatica si dura, non sapendosi capire
come potesse arrivar tant'oltre la sfacciataggine
di una donna e la balordaggine
di un marito, e marito imperadore.
Lo stesso Tacito confessa <span class="fnote">[Tacit., Annal., lib. 11, cap. 26.]</span>, che ciò
parrà favoloso: tuttavia tanto egli, quanto
Svetonio <span class="fnote">[Sueton., in Claudio, cap. 26.]</span> e Dione <span class="fnote">[Dio, lib. 60.]</span>, ci dan per
sicuro il fatto. Era impazzita questa rea
femmina dietro a <i>Cajo Silio</i>, giovane,
non men per la nobiltà che per la bellezza
del corpo, riguardevole. Avea Claudio
a disegnarlo console per l'anno prossimo.
Nè bastandole di mantenere un
indegno commercio con questo giovane,
determinò in fine di contraere matrimonio
con lui, benchè vivente Claudio, nè
ripudiata da lui. Dicono, ch'essendo ito
Claudio ad Ostia per affari della pubblica
annona, ella fingendo qualche incomodo
di sanità, si fermò in Roma, e
con gran solennità fece stendere lo
strumento del contratto, munito di tutte
le clausole consuete, donando a Silio
tutti i più preziosi arredi del palazzo
imperiale, e compiendo la funzione coi
sagrifizii e con un magnifico convito. Fu
poi esposto <span class="fnote">[Tacitus, Annal., lib. 11, cap. 30.]</span> a Claudio, che alla presenza
del senato, del popolo e de' soldati
tutto ciò era seguito. Ha dell'incredibile.
Svetonio aggiugne, aver Messalina indotto
lo stesso imperadore a sottoscrivere
quell'atto, con fargli credere che fosse
una burla, e ciò utile per allontanare un
pericolo che a lui sovrastava, predetto
dagl'indovini, e per farlo ricadere sopra
Silio, finto imperadore. Sì lontana da
ogni verisimile è questa partita, che patisce
l'intelletto a crederla vera. Sarà
<span class="pagenum"><a name="Page_173" id="Page_173"></a>[173]</span>
stata probabilmente una diceria del volgo,
solito ad aggiugnere ai fatti veri delle
false circostanze; nè Tacito ne parla.
Comunque sia, un gran dire per questo
sì sfoggiato ardimento fu per Roma tutta.
Il solo Claudio nulla ne sapea, perchè
attorniato dai liberti, tutti paurosi di disgustar
Messalina, l'incorrere nella disgrazia
di cui, e il perdere la vita, andavano
bene spesso uniti. Tuttavia troppo
facile era lo scorgere che Messalina, dopo
aver fatto Silio suo marito, era dietro a
farlo anche imperadore, con un totale
sconvolgimento del pubblico e della corte,
a cui terrebbe dietro infallibilmente la
rovina ancora d'essi liberti, tanto favoriti
da Claudio. Si aggiunse ancora, che
avendo Messalina fatto morir Polibio <span class="fnote">[Dio, in Excerptis Valesianis.]</span>,
uno de' più potenti fra essi nella corte,
impararono gli altri a temere un'egual
disavventura. Perciò Callisto, Pallante
e Narciso, liberti i più poderosi degli
altri nell'animo di Claudio, presero la
risoluzione di aprire gli occhi all'ingannato
Augusto. Ma non istettero saldi i
due primi nel proposito, paventando, che
se Messalina giugneva a parlare una sola
volta a Claudio, saprebbe inorpellar sì
bene il fatto, che sfumerebbe in lui tutto
lo sdegno. Narciso solo stette costante,
nè attentandosi egli a muoverne il primo
parola, fece che alcune puttanelle di Claudio
gli rivelassero non solamente la presente
infamia, ma ancora la storia di
tutti i precedenti scandali originati dalla
trabbocchevol libidine e crudeltà di Messalina.
Attonito Claudio fa tosto chiamar
Narciso, il quale chiesto perdono in prima,
e addotte le cagioni del silenzio finora
osservato, conferma il fallo, e rivela
altri complici della disonestà di
Messalina. Turranio presidente dell'annona,
e Lusio Geta prefetto del pretorio
chiamati anch'essi attestano il medesimo,
con rappresentare e caricare il pericolo
di perdere vita ed imperio, imminente
a Claudio per gli ambiziosi disegni
di Silio e di Messalina, e il bisogno di
<span class="pagenum"><a name="Page_174" id="Page_174"></a>[174]</span>
provvedervi con mano forte, senz'ascoltar
discolpe e parole lusinghiere della
traditrice consorte. Rimase sì sbalordito
Claudio, che andava di tanto in tanto
dimandando, s'egli era più imperadore,
se Silio menava tuttavia vita privata.
</p>

<p>
Era il mese d'ottobre, e fu veduta
Messalina più gaia del solito divertirsi
alle feste di Bacco <span class="fnote">[Tacitus, lib. II, cap. 31.]</span>, che si faceano
per le vendemmie, prendendo essa la
figura di Baccante, e Silio quella di Bacco.
Quand'ecco di qua e di là giugnere a
Roma l'avviso, essere Claudio consapevole
di tutte le sue vergogne, e venire a
Roma per farne vendetta. Il colpo di
riserva, su cui riponeva le sue speranze
Messalina, era quello di poter parlare a
Claudio, fidandosi, che, come tant'altre
volte era accaduto, ora ancora placherebbe
l'insensato marito. Ma questo appunto
era quello, da cui l'accorto Narciso
volea tener lontano il padrone: al
qual fine impetrò di avere per quel giorno
il comando delle guardie, rappresentando
la dubbiosa fede di Lusio Geta;
ed insieme ottenne di venir anch'egli in
carrozza coll'imperadore a Roma. Nella
stessa venivano ancora Lucio Vitellio e
Publio Cecina Largo, senza mai articolar
parola nè in favore nè contra di
Messalina, perchè non si fidavano dell'animo
troppo instabile e debole di
Claudio. Intanto <i>Messalina</i>, presi seco
<i>Britannico</i> ed <i>Ottavia</i> suoi figliuoli, e
<i>Vibidia</i>, la più anziana delle Vestali, ed
accompagnata da tre persone, perchè
gli altri se ne guardarono, s'inviò a piedi
fuor della porta d'Ostia, e salita poi
in una vilissima carretta, trovata ivi
per avventura, andò incontro al marito,
non compatita da alcuno. Allorchè arrivò
Claudio, cominciò a gridare, che
ascoltasse chi era madre di Britannico
e d'Ottavia; e Narciso intanto facea
marciar la carrozza, strepitando anche
egli con esagerar l'insolenza di Silio e
di Messalina, e con rimettere sotto gli
occhi di Claudio lo strumento nuziale.
<span class="pagenum"><a name="Page_175" id="Page_175"></a>[175]</span>
Nell'intrare in Roma si vollero affacciare
alla carrozza Britannico ed Ottavia;
ordinò Narciso alle guardie che li tenessero
lontani; ma per la venerazione e
per gli privilegi che godeano le Vestali,
non potè impedir Vibidia dall'accostarsi,
e dal far grande istanza, che contra di
Messalina non si procedesse a condanna
senza prima ascoltarla. Così promise
Claudio. Accortamente Narciso condusse
a dirittura l'imperadore alla casa di
Silio, e fecegli osservar le preziose masserizie
della corte portate colà: vista che
svegliò pur del fuoco in quel freddo petto.
Indi così caldo il menò al quartiere
de' pretoriani, istruiti prima di quel che
aveano a dire. Poche parole potè proferir
Claudio, confuso tra il timore e la
vergogna; ed alzossi allora un grido dei
soldati che dimandavano il nome e il
gastigo dei rei. Silio fu il primo che sofferì
con coraggio la morte, poi Vettio
Valente, Pompeo Urbico, ed altri nobili,
tutti macchiati nelle impudicizie di Messalina.
Mnestore il commediante, con
ricordare a Claudio d'aver ubbidito ai
di lui comandamenti, intenerì sì fattamente
il buon Claudio, che fu vicino a
perdonargli; ma i liberti gli fecero mutar
sentimento. Solamente Suilio Cesonino e
Plautio Laterano la scapparono netta,
l'ultimo per gli meriti di Aulo Plautio
suo zio. Intanto Messalina, ritiratasi negli
orti di Lucullo, fra la speranza e l'ira,
si pensava pure di poter superare la burrasca;
e non ne fu lontana. Claudio arrivato
al palazzo con gran quiete si mise
a tavola, ed allorchè si sentì ben riscaldato
dal vino, diede ordine che s'avvisasse
Messalina di venire nel seguente
dì, che l'avrebbe ascoltata. Si credette
allora perduto Narciso; però fatto coraggio,
e levatosi da tavola, come per dar
l'ordine suddetto, da disperato ne diede
un tutto diverso al centurione e al tribuno
di guardia, dicendo loro, che immediatamente
si portassero ad uccidere
Messalina, perchè tale era la volontà dell'imperadore.
La trovarono eglino stesa
<span class="pagenum"><a name="Page_176" id="Page_176"></a>[176]</span>
in terra, ed assistita da Lepida sua madre,
che l'andava esortando a prevenir
colle sue mani gli esecutori della giustizia.
All'arrivo di essi si diede ella in fatti
alcuni colpi, ma con mano tremante; più
sicura fu quella del tribuno, che la finì.
Portata incontanente la nuova a Claudio,
che Messalina era morta, lo stupido senza
informarsi, se per mano propria o
d'altrui, dimandò da bere, e con tranquillità
compiè il convito. Ne' seguenti
giorni non si mirò in lui nè ira, nè odio,
nè allegrezza, nè tristezza, ancorchè osservasse
l'ilarità di Narciso e degli altri
accusatori, e il volto afflitto de' figliuoli.
A farlo maggiormente dimenticar di
Messalina, servì l'attenzione del senato;
perchè per ordine suo furono levate le
di lei immagini tanto dai pubblici che
dai privati luoghi. Narciso, in ricompensa
delle sue fatiche, da esso senato fu promosso
all'ordine de' questori.
</p>

<hr />

<h2 class="hidden"><a name="XLIX" id="XLIX"></a>XLIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XLIX</span>. Indizione <span class="scp">VII</span>.</td>
  </tr>
  <tr>
    <td><span class="sc">Pietro Apostolo</span> papa 21.</td>
  </tr>
  <tr>
    <td><span class="sc">Tiberio Claudio</span>, figlio di Druso, imperadore 9.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Aulo Pompeo Longino</span> e <span class="sc">Gallo
Quinto Veranio</span>.
</p>

<p>
S'è dubitato, se il primo de' consoli
portasse il cognome di <i>Longino</i> o <i>Longiniano</i>.
In un frammento di marmo <span class="fnote">[Thesaurus Novus Inscription., p. 304.]</span>,
esistente oggidì nel museo del Campidoglio,
si legge Q. VERANIO, A. POMPEIO
GALLO COS. E però non <i>Cajo</i>, come
s'è creduto finquì, ma sarà stato <i>Aulo</i> il
di lui prenome. A questi consoli ordinari
circa le calende di maggio fondatamente
si credono succeduti <i>Lucio Memmio Pollione</i>
e <i>Quinto Allio Massimo</i>. Rimasto
vedovo Claudio Augusto, si credette che
non passerebbe ad altre nozze <span class="fnote">[Sueton., in Claudio, cap. 26.]</span>; e
tanto più perchè egli protestò ai soldati
del pretorio di non voler più moglie,
<span class="pagenum"><a name="Page_177" id="Page_177"></a>[177]</span>
dacchè tanta sfortuna avea provato nei
precedenti, matrimonii; e che se facesse
altrimenti, si contentava d'essere scannato
dalle loro mani. Ma andò presto in
fumo questo suo proponimento. Tutte le
più nobili dame romane si misero in
arnese, per espugnar questa debil rocca,
mettendo in mostra tutte le lor bellezze
naturali ed artificiali, e adoperando
quanti lacci sa inventare la loro scuola,
sapendo per altro come egli fosse alieno
dalla continenza <span class="fnote">[Sueton., in Claudio, cap. 33.]</span>. Tenevano il primato
tre fra le altre, cioè <i>Lollia Paolina</i>, figliuola
di Marco Lollio già stato console, e
per lei facea di caldi uffizii Callisto, uno
dei liberti favoriti di Claudio. La seconda
era <i>Elia Petina</i> della famiglia de' Tuberoni,
figliuola di Sesto Elio Peto già console,
stata già moglie del medesimo Claudio <span class="fnote">[Idem, cap. 26.]</span>
prima dell'imperio, e da lui ripudiata
per lieve cagione. Perorava per questa
Narciso, altro potente liberto di corte,
di cui già s'è parlato. La terza fu <i>Giulia
Agrippina</i>, figliuola di <i>Germanico</i> suo
fratello, già cacciata in esilio da Caligola
per la sua mala vita, e perseguitata in
addietro da Messalina. A promuovere
gl'interessi di lei si sbracciò forte Pallante,
liberto anch'esso di gran possanza
nel cuore di Claudio. E questa in fine
vinse il pallio. Benchè fosse stata maritata
due volte; cioè più di vent'anni
prima a <i>Gneo Domizio Enobarbo</i>, a cui
partorì Lucio Domizio Enobarbo, che
vedremo imperadore col nome di Nerone;
e poscia a Crispo Passieno, ch'ella
fece morire, per non tardar a godere
l'eredità da lui lasciatale; e benchè
ella avesse passati gli anni della gioventù,
pure era assai fresca, e sosteneva il
credito d'esser bella, possedendo anche
a maraviglia l'arte degl'intrighi e delle
lusinghe femminili. A cagion della stretta
parentela, essendo Claudio suo zio
paterno, godeva ella il privilegio di visitarlo
spesso ed assai confidentemente.
Questo bastò per farlo cader nella pania,
<span class="pagenum"><a name="Page_178" id="Page_178"></a>[178]</span>
di maniera che fino dall'anno precedente
furono concertate fra loro le nozze
ed eseguite poi nel presente. In mani
peggiori non potea capitar Claudio, perchè
in questa donna non si sa qual fosse
maggiore o la fierezza o la superbia o
l'avarizia. Pure la sua passion dominante
e superiore all'altre era l'ambizione,
per cui avrebbe sagrificato tutto. Scrive
Dione <span class="fnote">[Dio, lib. 60.]</span>, esserle stato predetto un giorno
da uno strologo, che suo figliuolo Nerone
sarebbe imperadore, ma ch'egli stesso
l'ucciderebbe. <i>Non importa</i>, rispose ella,
<i>mi uccida, purchè regni</i>. In fatti, fin
d'allora si diede ella a cercar le vie di
accasar Lucio Domizio Enobarbo suo
figliuolo (che fu poi <i>Nerone</i>), nato sul
fine dell'anno 37 dell'Era nostra, con
<i>Ottavia figliuola</i> di esso Claudio Augusto.
Perchè tra questa principessa e Lucio
Silano erano seguiti gli sponsali alcuni
anni prima <span class="fnote">[Tacitus, lib. 12, cap. 4.]</span>, bisognò pensare alla
maniera di levar un tale ostacolo con
ricorrere alla calunnia, giacchè Silano
per l'incorrotta sua vita era esente da
veri delitti. Lucio Vitellio console fu l'iniquo
mezzano della di lui rovina, con far
credere a Claudio, che fra Silano e Giunia
Calvina sua sorella passassero intrinsichezze
nefande. Perciò Silano, che nulla
sapea di questo, vide sè stesso tutto ad
un tempo balzato dal grado di senatore,
obbligato inoltre a rinunziar la pretura,
e rotto il suo maritaggio con Ottavia.
Questa fu la prima prodezza di Agrippina,
e non era per anche moglie di Claudio.
</p>

<p>
Ma Claudio, benchè ardente di voglia
di effettuar questo matrimonio, tuttavia
non osava, perchè presso i Romani non
era lecito, non che in uso, che uno zio
sposasse una nipote. Prese ancor qui
l'assunto di provvedere al bisogno quel
gran faccendiere di Lucio Vitellio; ne
parlò egli con energia al senato; e i senatori,
schiavi d'ogni volere del principe,
decretarono la validità di un tal contratto.
Celebraronsi dunque le nozze, e in
<span class="pagenum"><a name="Page_179" id="Page_179"></a>[179]</span>
quello stesso di Lucio Silano, stato genero
di Claudio, si diede la morte da sè
stesso. Entrata nell'imperial palazzo Agrippina,
poca pena ebbe a rendersi padrona
dello scimunito consorte e de' pubblici
affari, con voler anch'ella, al pari di
Claudio, essere ossequiata dal senato, dai
principi stranieri e dagli ambasciadori.
Cominciò ad ammassar della roba, senza
perdonare a sordidezza alcuna, tirando
colle lusinghe alcuni a dichiararla erede,
ed atterrando altri con calunnie, per occupare
i lor beni. Promosse gli sponsali
del giovinetto <i>Lucio Domizio</i> suo figliuolo,
già pervenuto all'età di dodici
anni, colla suddetta <i>Ottavia</i> figliuola di
Claudio, a cui questa alleanza fu il primo
gradino per salire al trono imperiale.
Fece parimente richiamare a Roma dall'esilio
della Corsica <i>Lucio Anneo Seneca</i>,
insigne filosofo stoico, e il diede per
precettore al figliuolo, sperando di farne
una cima d'uomo, e un mirabil imperadore,
giacchè a questo bersaglio tendevano
le principali sue mire. Impetrò anche
la pretura pel medesimo Seneca.
Appresso rivolse Agrippina lo spirito
vendicativo contro a <i>Lollia Paolina</i>, che
seco avea gareggiato pel matrimonio di
Claudio. Fecesi comparire, che avesse
interrogati strologhi e l'oracolo di Apollo
di Clario, in pregiudizio dell'imperadore;
questi perciò, senza lasciarle agio
per le difese, la cacciò in esilio fuori
d'Italia, e confiscò la maggior parte del
suo ricchissimo patrimonio. Mandò Agrippina
dipoi anche a levarle la vita; e fece
appresso bandire <i>Calpurnia</i>, illustre
donna, solo perchè accidentalmente a
Claudio era scappato di bocca che era
bella. Accrebbe Claudio in quest'anno
il pomerio, o sia il circondario delle mura
di Roma: il che era riputato di singolar
gloria. Alle preghiere de' Parti mandò
loro per re <i>Meerdate</i> di quella nazione,
che poca fortuna provò per sè e svergognò
i Romani. Nella Tracia furono guerre
tali nondimeno, che io mi dispenso
dal riferirle, perchè di niun momento
<span class="pagenum"><a name="Page_180" id="Page_180"></a>[180]</span>
per la storia presente. Se crediamo ad
Orosio <span class="fnote">[Orosius, in Histor.]</span>, seguì in quest'anno l'editto
di Claudio, che tutti i Giudei uscissero
di Roma, del che parla san Luca negli
Atti degli Apostoli <span class="fnote">[Actus Apostolor., c. 18, vers. 2.]</span>. Prodigiosa era la
quantità d'essi in quella gran città. Orosio
cita Giuseppe ebreo per testimonio di
tal fatto all'anno presente; ma nei testi
di Giuseppe ebreo oggidì non si trova
un tal passo. Per altro è certo il fatto,
asserendolo ancora Svetonio <span class="fnote">[Sueton., in Claudio, cap. 25.]</span> con dire
di Claudio: <i>Judaeos, impulsore Chresto</i>
(così egli nomina il divino Salvator
nostro) <i>assidue tumultuantes Roma expulit</i>.
Sotto nome de' Giudei erano allora
compresi anche i Cristiani; e forse i
Giudei, perseguitando i Cristiani, svegliavano
que' tumulti.
</p>

<hr />

<h2 class="hidden"><a name="L" id="L"></a>L</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">L</span>. Indizione <span class="scp">VIII</span>.</td>
  </tr>
  <tr>
    <td><span class="sc">Pietro Apostolo</span> papa 22.</td>
  </tr>
  <tr>
    <td><span class="sc">Tiberio Claudio</span>, figlio di Druso, imperadore 10.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cajo Antistio Vetere</span>, o sia <span class="sc">Vecchio</span>, e
<span class="sc">Marco Suillio Nervilino</span>.
</p>

<p>
Ho scritto <i>Nervilino</i>, e non già <i>Nerviliano</i>,
come hanno altri, perchè il cognome
di questo console si legge formato
così in un insigne marmo del museo
Capitolino, da monsignor Bianchini <span class="fnote">[Thesaur. Nov. veter. Inscript., T. 1.]</span>,
e da me <span class="fnote">[Thes. Nov. veter. Inscript., cap. 305.]</span> ancora dato alla luce. Un
altro gran passo fece in quest'anno
Agrippina per innalzar sempre più il suo
figliuolo <i>Lucio Domizio Enobarbo</i> <span class="fnote">[Tacitus, Annal., lib. 12, cap. 25. Dio, lib. 60.]</span>.
Tuttochè Claudio Augusto avesse un
figliuolo maschio, cioè <i>Britannico</i>, che
naturalmente avea da succedere a lui
nell'imperio, il semplicione si lasciò indurre
ad addottar per figliuolo anche il
medesimo Lucio Domizio, il quale, passato
nella famiglia Claudia, cominciò ad
<span class="pagenum"><a name="Page_181" id="Page_181"></a>[181]</span>
intitolarsi <i>Nerone Claudio Cesare Druso
Germanico</i>, come apparisce dalle medaglie <span class="fnote">[Mediobarbus, Numism. Imp.]</span>
battute allora in onor suo. Il
mezzano di questo affare, adoperato da
Agrippina, fu Pallante, il più confidente
che s'avesse Claudio; ed avendo allora
Nerone due anni di più di Britannico, si
vide la deformità d'aver egli adottivo la
mano dal figliuolo legittimo e naturale
dell'imperadore, ornati amendue del cognome
cesareo. Nè già dimenticò sè stessa
l'ambiziosa Agrippina. Non avea mai
Claudio conceduta a Messalina il titolo
d'<i>Augusta</i>. Lo volle ben ella, nè le fu
difficile l'ottenerlo; sicome ancora nell'anno
seguente volle l'onore d'entrar
col carpento, o sia colla carrozza nei
pubblici giuochi. Cresciuta ne' titoli Agrippina
crebbe anche nell'autorità, e
peggior divenne di Messalina, non già
nell'impudicizia, perchè se questa non le
mancò, fu almeno occulta, ma nelle rapine
della roba altrui, e in procurar la
morte a chi si tirava addosso il di lei
sdegno, o lo meritava per essere ricco.
Quanto ella era diligente a far ben educare
e a produrre il suo figliuolo Nerone,
altrettanto la scaltra donna si studiava
di abbassare e di fare scomparire il
figliastro suo, cioè Britannico Cesare.
Sotto vari pretesti fece morire, e levare
dal di lui fianco le persone che gli poteano
inspirare de' sentimenti contrarii ai
suoi; e fra gli altri <span class="fnote">[Dio, lib. 60.]</span> v'andò la vita di
Sosibio di lui maestro. Altre persone
mise ella in lor luogo, tutte dipendenti
dai suoi voleri, di modo che l'infelice
principe era in certa guisa assediato e
tenuto quasi come prigione, senza ch'egli
potesse se non di rado vedere il padre
Augusto. Faceva anche correr voce, che
egli patisse di mal caduco e fosse scemo
di cervello <span class="fnote">[Tacit., Annal., lib. 12, cap. 41.]</span>, quando si sapea che in
quell'età di nove o dieci anni era forte
di corpo e di spirito molto vivace. Un
trattamento tale eccitava la compassione
<span class="pagenum"><a name="Page_182" id="Page_182"></a>[182]</span>
in tutti, ma senza alcun profitto di lui.
Nell'anno seguente Britannico, in salutar
Nerone, disavvedutamente gli diede il
nome di <i>Domizio</i> oppure di <i>Enobarbo</i>.
Non si può dir che fracasso e querele
facesse per questo in corte Agrippina.
Volle essa inoltre la gloria di fondare
una colonia che portasse il suo nome.
A questo fine mandò alcune migliaia
di veterani a piantarla nella città degli
Ubii, che da lì innanzi prese il nome di
<i>Colonia Agrippina</i>, città tuttavia delle più
illustri e floride della Germania, che
ritiene il nome di <i>Colonia</i>. Quivi era nata
la medesima Agrippina, allorchè Germanico
suo padre guerreggiò in quelle parti
coi Germani. Riportò in quest'anno <i>Publio
Ostorio Scapula</i> molti vantaggi contra
de' popoli della Bretagna, e prese,
non so se in questo o nel seguente anno,
<i>Carattaco</i>, uno dei re o duci loro, colla
moglie e co' figliuoli <span class="fnote">[Tacitus, Annal., lib. 12, cap. 32.]</span>: per le quali
imprese conseguì dal senato romano gli
ornamenti trionfali, ma con goderne
poco, perchè la morte il rapì da lì a non
molto. Condotto a Roma Carattaco prigioniero,
senza smarrirsi punto, parlò a
Claudio da uomo forte: e Claudio restituì
a lui e a tutti i suoi la libertà. Ammirava
dipoi Carattaco la magnificenza
di Roma, e dicea ai Romani, <i>che non
sapea capire, come avendo essi cotanti
superbi palazzi ed agiate case, andassero
poi a cercar le povere capanne de' Britanni</i>.
Camaloduno in quella grand'isola,
città così denominata dal dio Camalo, fu
scelta per condurvi una colonia di veterani,
acciocchè servissero di baluardo
contro i nemici e ribelli. Anche nella
Germania superiore i Catti furono in
armi, e fecero delle incursioni nel paese
romano. Ma <i>Lucio Pomponio Secondo</i>,
insigne poeta tragico, e governatore dell'armi
in quelle parti, li mise in dovere,
con aver anch'egli perciò meritati gli
onori trionfali.
</p>

<p>
<span class="pagenum"><a name="Page_183" id="Page_183"></a>[183]</span>
</p>

<hr />

<h2 class="hidden"><a name="LI" id="LI"></a>LI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LI</span>. Indizione <span class="scp">IX</span>.</td>
  </tr>
  <tr>
    <td><span class="sc">Pietro Apostolo</span> papa 23.</td>
  </tr>
  <tr>
    <td><span class="sc">Tiberio Claudio</span>, figlio di Druso, imperadore 11.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Tiberio Claudio Augusto</span> per la quinta
volta e <span class="sc">Servio Cornelio Orfito</span>.
</p>

<p>
Nelle calende di luglio ebbero questi
consoli per successori nella dignità <i>Cajo
Minicio Fondano</i> e <i>Cajo Vettennio Severo</i>;
e all'uno di questi ultimi due nelle calende
di novembre si crede che fosse
sostituito <i>Tito Flavio Vespasiano</i>, il quale
a suo tempo vedremo imperadore; ciò
ricavandosi da Svetonio <span class="fnote">[Sueton., in Vesp., cap. 4.]</span>. In questo
medesimo anno a dì 24 d'ottobre ad esso
Vespasiano nacque da Flavia Domitilla
sua moglie <i>Domiziano</i>, che fu anch'egli
imperadore. Benchè Nerone Cesare <span class="fnote">[Tacitus, Annal., lib. 12, cap. 41.]</span>
avesse solamente cominciato l'anno quattordicesimo
di sua età, senz'aspettare
di compierlo, come portava la legge e
l'uso, per dispensa del senato adulatore,
prese la toga virile, abilitato anche al
consolato, subito che toccasse l'anno
ventesimo: con che potea aver parte
agli affari pubblici e agli onori. Venne
anche dichiarato <i>principe della gioventù</i>,
e gli fu conceduta la podestà proconsolare
fuori di Roma: tutti gran passi all'imperio.
All'importunità di Agrippina
nulla si sapea negare nè da Claudio nè
dal senato. Per tanti onori a lui conferiti
volle la madre, che si desse alla plebe
un congiario, a' soldati un donativo, e
che si celebrassero i giuochi circensi,
per procacciare con ciò l'amore del
pubblico al figliuolo. Intanto il povero
Britannico si facea allevare come figlio di
un plebeo, e compariva nelle solennità
delle funzioni tuttavia vestito da putto;
laddove il fratellastro Nerone sfoggiava
con abiti da imperadore: dal che ognuno
argomentava, qual dovesse in fine essere
<span class="pagenum"><a name="Page_184" id="Page_184"></a>[184]</span>
il destino di amendue. E perciocchè penetrò
Agrippina, che alcuni centurioni e
tribuni de' soldati pretoriani teneano discorsi
di compassione per lo stato miserabile
di Britannico, destramente li fece
allontanare o li trasse a dimettere i gradi
militari con darne loro dei civili più
utili. Non si fidava ella di Lucio Geta,
nè di Rufo Crispino, ch'erano prefetti
del pretorio, o, vogliam dire, capitani
delle guardie, perchè li credea parziali
dell'estinta Messalina e dei di lei figliuoli.
Picchiò tanto in capo a Claudio, con rappresentargli
che in mano di due discordi
uffiziali pativa non poco la disciplina
militare ed essere meglio un solo, che l'indusse
a creare un solo prefetto del pretorio;
e questi fu <i>Burro Afranio</i>, uomo
di molta sperienza nel militare, e creatura
d'essa Agrippina. Tal dignità, massimamente
conferita ad un solo, e durevole,
era delle più cospicue e temute in
Roma, e sempre più andò crescendo,
dacchè i pretoriani cominciarono ad usurparsi
colla forza il diritto d'eleggere
gl'imperadori. Carestia si provò nell'anno
presente in Roma, e il popolo affamato
intronò di grida gli orecchi di Claudio <span class="fnote">[Sueton., in Claudio, cap. 18.]</span>,
anzi, mosso un tumulto, se gli
serrarono addosso nella pubblica piazza,
gittandogli dei tozzi di pane, di modo
ch'ebbe fatica a salvarsi per una porta
segreta in palazzo, e convenne adoperare
i soldati per isbandarli. Tuttavia non ne
fece il freddo imperadore risentimento
alcuno, nè vendetta; e solamente si applicò
con gran cura a far venir grani da
ogni parte, dando privilegi ai mercatanti
e alle navi di trasporto.
</p>

<p>
<span class="pagenum"><a name="Page_185" id="Page_185"></a>[185]</span>
</p>

<hr />

<h2 class="hidden"><a name="LII" id="LII"></a>LII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LII</span>. Indizione <span class="scp">X</span>.</td>
  </tr>
  <tr>
    <td><span class="sc">Pietro Apostolo</span> papa 24.</td>
  </tr>
  <tr>
    <td><span class="sc">Tiberio Claudio</span>, figliuolo di <span class="sc">Druso</span>, imperadore 12.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Publio Cornelio Sulla Fausto</span> e <span class="sc">Lucio
Salvio Ottone Tiziano</span>.
</p>

<p>
Avendo <i>Ottone</i> (poscia imperadore)
un fratello per nome <i>Lucio Tiziano</i>, vien
perciò tenuto questo console pel medesimo
di lui fratello. Credono alcuni, che
a questi consoli nelle calende di luglio
succedessero <i>Servilio Barca Serano</i>, chiamato
<i>console disegnato</i> da Tacito sotto
quest'anno, e <i>Marco Licinio Crasso Muciano</i>;
e che, cessando essi, nelle calende
di novembre subentrassero in quella
dignità <i>Lucio Cornelio Sulla</i> e <i>Tito Flavio
Sabino Vespasiano</i>. Questo per congettura.
E quando essi vogliano che Flavio
Sabino fosse il fratello di Vespasiano
(poscia imperadore) s'ha d'avvertire
che Tacito e Svetonio ci danno ben a
conoscere Sabino per prefetto di Roma,
ma non già illustre per alcun consolato <span class="fnote">[Tacitus, Annal., cap. 52.]</span>.
Fu in quest'anno esiliato da Roma
Furio Scriboniano, figliuolo di quel
Camillo che si sollevò in Dalmazia contro
di Claudio Augusto. Per atto di clemenza
non avea Claudio nociuto al figlio;
ma accusato egli ora di aver consultati
gli strologi intorno alla vita dell'imperadore,
per questo delitto si guadagnò il
bando. Molto non campò di poi, rapito
dir non si sa se da morte naturale o pur
da veleno. Diede ciò occasione ad un rigoroso
editto del senato contro gli strologi,
con ordine di cacciarli d'Italia, non
che da Roma. Tutto nondimeno indarno:
per una porta uscivano, ritornavano per
un'altra. Parimente fu pubblicata legge
contra le donne libere, che sposassero
schiavi. Se ciò facea la donna senza il consenso
del padrone dello schiavo, diveniva
anch'essa schiava; se col consenso, era
<span class="pagenum"><a name="Page_186" id="Page_186"></a>[186]</span>
poi trattata come liberta. Videsi nell'anno
presente, fin dove arrivasse la prepotenza
dei liberti di corte, la melonaggine di Claudio
e la viltà del senato. Perchè fu attribuito
a Pallante, liberto il più favorito dall'imperadore,
l'invenzione di questo ripiego,
per frenar le donne, il senato a
suggestion di Claudio, o pure, come vuol
Plinio il vecchio, di Agrippina Augusta, il
senato, dico, oltre a molte lodi del suo fedele
attaccamento al principe, e delle sue
grandi applicazioni pel ben pubblico, il
pregò di accettare gli ornamenti della
pretura, e la facoltà di portare l'anello
d'oro, come faceano i cavalieri, e per
giunta un regalo di trecento settantacinquemila
scudi romani. Costui accettò
gli onori, ma sdegnò di prendere il danaro,
con vantarsene dipoi in un'iscrizione,
e con dire ch'egli si contentava
di vivere nell'antica sua povertà, quando
di schiavo ch'egli fu, era giunto a posseder
più milioni, ed è registrato dal
vecchio Plinio fra gli uomini più ricchi
del suo tempo. Plinio il giovane <span class="fnote">[Plinius, lib. 7, epistola 29.]</span> da
lì a molti anni, in leggendo quell'iscrizione
e il vergognoso decreto fatto dal
senato per costui, non se ne potea dar
pace. Callisto e Narciso erano gli altri
due liberti dominanti allora nella corte.
Per le mani di Agrippina e di costoro
passava tutto e di tutto si facea danaro.
Si prendeano anche beffe del balordo
loro padrone <span class="fnote">[Dio, lib. 60.]</span>. Un dì mentre Claudio
tenea ragione, comparvero alcuni della
Bitinia ad accusar con molte grida Giunio
Cilone, stato lor governatore, che
avea venduta la giustizia per danari; nè
intendendo ben Claudio, dimandò che
volessero quegli uomini. Rispose Narciso:
<i>Rendono grazie per aver avuto Cilone al
lor governo</i>. Allora Claudio: <i>Ebbene,
l'abbiano per lor governatore anche due
altri anni</i>.
</p>

<p>
Alcuni tempi prima era venuta in
mente a Claudio un'impresa che, se gli
riusciva, sarebbe stata di gran gloria a
<span class="pagenum"><a name="Page_187" id="Page_187"></a>[187]</span>
lui, e di pari utile al pubblico, cioè <span class="fnote">[Dio, lib. 60. Suetonius, in Claudio, cap. 20.
Tacitus, Annal., lib. 12, cap. 57.]</span>
di seccare il Lago Fucino, detto oggidì
Lago di Celano nell'Abbruzzo, per mettere
quelle terre a coltura, e difendere
le circonvicine dalle inondazioni che andavano
di dì in dì crescendo: fattura,
per cui quei popoli Marsi avevano fatte
più istanze ad Augusto, ma senza nulla
ottenere. Vi si applicò con incredibil vigore
Claudio, pensando di fare scolar
quell'acque non già nel Tevere, come
alcuno ha creduto, ma bensì nel fiume
Liri o sia nel Garigliano. Plinio il vecchio <span class="fnote">[Plinius, lib. 36, cap. 15.]</span>
per un'opera maravigliosa ci
descrive questo tentativo di Claudio, e
di spesa infinita; imperciocchè per undici
anni vi aveva egli impiegato continuamente
circa trentamila lavoratori in far
cavare e tagliare una montagna di tre
miglia, di profondità incredibile, e condurre
un canale lunghissimo da esso lago
al fiume. Allorchè l'opera fu creduta
compiuta, Claudio, acciocchè si conoscesse
da ognuno la magnificenza della
medesima, ordinò che si facesse prima
un solennissimo combattimento navale
sul medesimo lago. Raunati da varie
parti dell'imperio diciannovemila uomini
(se pur non v'ha difetto in quel numero)
condannati a morte, li compartì
in due squadre di navi colle lor armi,
avendo disposto all'intorno in barche i
pretoriani ed altre milizie, affinchè niuno
scappasse. Tutte le ripe e le colline
d'intorno erano coperte di gente accorsa
allo spettacolo o per curiosità, o per
corteggiare l'imperadore, che vi assistè
con Agrippina <span class="fnote">[Sueton., in Claudio, cap. 21.]</span>, amendue superbamente
vestiti. Sperando i destinati a
combattere grazia, il salutarono, dicendo
<i>che andavano a morire</i>, e non altra risposta
ricevendo, se non <i>che anch'egli
salutava loro</i>, non volevano più procedere
alla battaglia. Tante esortazioni e
minacce si fecero, che finalmente le nemiche
<span class="pagenum"><a name="Page_188" id="Page_188"></a>[188]</span>
squadre l'una appellata la siciliana,
l'altra la rodiana, si azzuffarono e combatterono
da disperate. Molti furono i
morti, più i feriti. Chi restò in vita ottenne
poi grazia. Quindi passò la corte
ad un magnifico convito, nel qual tempo
si lasciò correre l'acqua del lago pel
nuovo fabbricato canale; ma essa con
tal empito corse, che fracassò in più luoghi
le muraglie delle sponde, ed allagò
talmente il territorio, che Claudio andò
a pericolo d'annegarsi. Egli è pur di pochi
il prevedere tutte le forze delle acque
messe in moto. Altre simili burle da loro
fatte ho io letto, ed anche veduto. Agrippina
fece allora una gran lavata di capo
a Narciso, imputandogli di non aver fatto
assai forte il lavoro per risparmiare la
spesa, e mettersi in saccoccia il danaro;
e Narciso anch'egli rispose a lei per le
rime con dei frizzi intorno alla di lei
superbia, alle idee della sua ambizione.
Aggiugne Tacito <span class="fnote">[Tacitus, Annal., lib. 12, cap. 57.]</span>, non essere stato
quel canale sì basso da potere scolar le
acque del lago troppo profondo nel mezzo.
Ordinò nondimeno Claudio, che si rifacesse
meglio il lavoro; ma per quanto
si può dedurre da Plinio il vecchio, egli
non campò tanto da vederlo compiuto.
Nerone suo successore per invidia alla
di lui gloria non si curò di perfezionarlo;
e per quanto poi facessero Traiano e
Adriano, il lago sussistè, e tuttavia sussiste.
Un'altra maravigliosa impresa di
Claudio Augusto fu l'aver egli condotto
a fine l'acquidotto cominciato da Caligola,
per cui furono introdotte in Roma
le acque curzia e cerulea per quaranta
miglia di viaggio <span class="fnote">[Plin., lib. 36, cap. 15.]</span>; e ad una tale altezza,
che arrivavano alla cima di tutti
i colli di Roma, e in tanta abbondanza,
che servivano ad ogni casa, alle peschiere,
ai bagni, agli orti e ad ogni altro uso.
Plinio il vecchio, descrivendo la grandiosità
di quest'opera stupenda, ci assicura,
che al veder tagliate montagne, riempiute
valli, e tanti archi per condurre quella
<span class="pagenum"><a name="Page_189" id="Page_189"></a>[189]</span>
gran copia d'acque, si conchiudeva, nulla
esservi di sì mirabile in tutto il mondo,
come quella fattura, la quale costò parecchi
milioni. Tacito nota in questi tempi
la prepotenza e l'arti cattive di <i>Antonio
Felice</i>, chiamato <i>Claudio Felice</i> da
Giuseppe Ebreo <span class="fnote">[Joseph., Antiq. Judaic., lib. 2.]</span>, liberto già d'Antonia
e poi di Claudio Augusto, a cui esso
imperadore avea dato il governo della
Giudea. Quel medesimo egli è, che si
legge negli Atti degli Apostoli aver tenuto
per due anni in prigione san Paolo apostolo.
Costui, oltre al godere un buon
posto nel cuore di Claudio, avea anche
per fratello Pallante, il più favorito, il
più potente, il più ricco dei liberti di corte;
e però a man salva commetteva in
quel governo quante iniquità egli voleva
senza timore che gliene venisse un processo.
S'empiè allora la Giudea di ladri
e di assassini, e tutto si andò disponendo
alla ribellione che accenneremo a suo
tempo.
</p>

<hr />

<h2 class="hidden"><a name="LIII" id="LIII"></a>LIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Pietro Apostolo</span> papa 25.</td>
  </tr>
  <tr>
    <td><span class="sc">Tiberio Claudio</span>, figliuolo di Druso imperadore 13.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Decimo Giunio Silano</span> e <span class="sc">Quinto Haterio
Antonino</span>.
</p>

<p>
Era giunto <i>Nerone Cesare</i> a quindici
in sedici anni; anche <i>Ottavia</i> figliuola di
Claudio Augusto all'età capace di matrimonio;
e però in quest'anno si celebrarono
le loro nozze. Così Tacito <span class="fnote">[Tacitus, Annal., lib. 12, cap. 58.]</span>.
Ma Svetonio <span class="fnote">[Sueton., in Nerone, cap. 7.]</span> mette questo fatto due
anni prima, allorchè Claudio era console,
cioè nell'anno 54 dell'Era nostra,
con avere allora Nerone celebrati i giuochi
circensi, e la caccia delle fiere nell'anfiteatro
per la salute del suocero
imperadore. Anche Dione mette il di lui
matrimonio prima del combattimento
<span class="pagenum"><a name="Page_190" id="Page_190"></a>[190]</span>
navale sul lago Fucino. Però non è qui
sicura la cronologia di Tacito. Affinchè
questo giovine bestia facesse per tempo
una bella comparsa nell'eloquenza, Agrippina
sua madre, e Seneca il maestro,
vollero ch'egli servisse da avvocato al
popolo d'Ilio o sia di Troja, i cui ambasciadori
chiedeano allora in senato l'esenzion
dai tributi. Una bella orazione
in greco, dettatagli senza fallo dal precettore <span class="fnote">[Sueton., in Nerone, cap. 8.]</span>,
recitò Nerone, in cui ebbero
luogo tutte le favole inventate dai Romani,
cioè la loro origine da Troja e da
Enea, spacciato dagli adulatori per propagatore
della famiglia Giulia. Nulla si
potè negare ad un sì facondo oratore, e
a sì forti ragioni; però Tiberio, dopo avere
anch'egli tirata fuori una lettera
scritta in greco dal senato e popolo romano,
in cui esibivano lega al re Seleuco,
purchè egli concedesse ogni esenzione
al popolo di Troja, parente de' Romani,
conchiuse che non si dovea negar tal
grazia ai Trojani; nè vi fu chi non concorresse
nella medesima sentenza. Perchè
i Romani, che componeano la colonia
nella città di Bologna in Italia, erano
ricorsi all'imperadore e al senato per
aiuto a cagion di un incendio che avea
devastato le lor case: parimente per loro
fece da avvocato con una orazione
latina il giovinetto Nerone, ed ottenne
in lor soccorso la somma di dugento
cinquanta mila scudi romani. Anche il
popolo di Rodi supplicava per ricuperare
la libertà, che dianzi dicemmo tolta loro
dal medesimo Claudio. Per loro perorò
Nerone in greco, ed impetrò tutto quanto
desideravano. Concedè similmente Claudio
per cinque anni l'esenzion dalle imposte
a quei d'Apamea, rovinati da un
tremuoto, e al popolo di Bisanzio, che
si trovò troppo aggravato; e per tutti i
tempi avvenire l'accordò dipoi al popolo
di Coo. <i>Statilio Tauro</i> (non sappiamo se
<i>Marco</i> o <i>Tito</i>) possedeva de' bei giardini.
Agrippina gli amoreggiava <span class="fnote">[Tacitus, Annal., lib. 12, cap. 64.]</span> anch'essa;
<span class="pagenum"><a name="Page_191" id="Page_191"></a>[191]</span>
però dacchè fu ritornato dall'Africa, dove
era stato proconsole, il fece accusare
in senato da Tarquinio Prisco, con apporgli
falsamente d'essersi mischiato in
superstizioni di magia forse contro la
vita di Claudio. S'impazientò egli cotanto
per questa trappola, che datasi la morte
colle proprie mani, prevenne la sentenza
del senato.
</p>

<hr />

<h2 class="hidden"><a name="LIV" id="LIV"></a>LIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LIV</span>. Indizione <span class="scp">XII</span>.</td>
  </tr>
  <tr>
    <td><span class="sc">Pietro Apostolo</span> papa 26.</td>
  </tr>
  <tr>
    <td><span class="sc">Nerone Claudio</span> imperad. 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Asinio Marcello</span> e <span class="sc">Manio Acilio
Aviola</span>.
</p>

<p>
Scrive Tacito <span class="fnote">[Tacitus, Annal., lib. 12, cap. 64.]</span>, che l'uno di questi
consoli, sicome ancora un questore, un
edile, un tribuno e un pretore, nello
spazio di pochi mesi terminarono i lor
giorni: accidente interpretato dai superstiziosi
Romani per preludio di gravi
disgrazie. Noi non sappiamo, nè qual dei
consoli morisse, nè chi succedesse al defunto.
All'ambiziosa Agrippina faceva ombra
<i>Domizia Lepida</i>, donna ricchissima e
di gran fasto, sorella del suo primo marito,
cioè di <i>Gneo Domizio Enobarbo</i>, e parente
d'Augusto, per via d'Antonia sua
madre. Mirava Agrippina di mal occhio,
che Lepida, oltre ad altri riguardi, si comperasse
l'affetto del nipote Nerone con
assai carezze e frequenti regali. Ella volea
comandare al figliuolo, e però non istava
bene in vita chi potea contrastarle un sì
fatto imperio. Per attestato di Tacito non
era meno impudica Lepida che si fosse
Agrippina; tuttavia ella non fu per questo
verso assalita. Le accuse che contra di
lei inventò la malizia, furono d'aver fatti
de' sortilegi per far morire essa Agrippina,
oppure per diventar moglie dell'imperadore;
e ch'ella non avesse frenata
l'insolenza de' suoi servi, i quali, diceva
ella, in Calabria turbavano la pace dell'Italia.
<span class="pagenum"><a name="Page_192" id="Page_192"></a>[192]</span>
Fin lo stesso Nerone <span class="fnote">[Sueton., in Nerone, cap. 7.]</span> fu sforzato
dalla madre, donna fiera, a far testimonianza
contro l'amata sua zia. In una
parola, per sentenza del senato, Lepida
perdè la vita, ancorchè Narciso, potente
liberto di Claudio, vi si opponesse con
tutte le sue forze. E probabilmente questo
liberto, che osservando i disegni ambiziosi
di Agrippina, si teneva perduto,
se il di lei figliuolo fosse pervenuto all'imperio
e perciò si dichiarava tutto in
favor di Britannico, si servì di tal occasione
per rivelare, a Claudio l'amicizia
infame che passava tra Agrippina e Pallante,
altro onnipotente liberto di corte.
Promosse inoltre a tutto potere gl'interessi
di Britannico presso il padre, con
fargli insieme conoscere, quanto fosse
indecente l'anteporre al proprio figliuolo
un figliastro, e quali fossero le trame di
Agrippina per questo <span class="fnote">[Idem, ibid., cap. 43.]</span>. In fatti cominciarono
a comparire alcuni segni ch'egli
si fosse pentito <span class="fnote">[Dio, lib. 60.]</span> d'aver presa per moglie
Agrippina, e d'aver adottato il di
lei figliuolo. Si faceva egli condurre più
del solito innanzi il proprio figlio Britannico;
l'abbracciava, e un dì fu udito
dire, <i>che con quella mano con cui l'avea
ferito, il guarirebbe</i>. Narciso, anch'egli
consapevole della mutata inclinazion del
padrone, animava Britannico, e gli facea
gran festa intorno. Ad occhi aperti stava
Agrippina. Ma dacchè seppe essere scappato
detto un giorno a Claudio, <i>che per suo
destino egli avea dovuto avere solamente
delle mogli impudiche, per poi punirle</i>:
non volle aspettar più, e si studiò di
prevenirlo. Si sentiva poco bene di sanità
Claudio, e sperando aiuto dall'aria
e dall'acque di Sinuessa, colà si portò,
per quanto scrive Tacito. Quivi fu che
Agrippina, dopo aver allontanato Narciso
con bella maniera, mandandolo in Campania,
si fece preparar un potente veleno
da una famosa fabbriciera d'essi, nominata
Locusta, che servì gran tempo a
<span class="pagenum"><a name="Page_193" id="Page_193"></a>[193]</span>
simili bisogni della corte. E sapendo,
quanto il marito fosse ghiotto di boleti,
ne acconciò uno al proposito, e gliel fece
poi presentare dall'eunuco Haloto, solito
a fare il saggio de' cibi del principe. Mangiò
di que' boleti anche Agrippina, ma
con lasciare il più bello al marito. Fu
portato Claudio come ubbriaco (che
questo gli accadeva spesso) dalla tavola
al letto <span class="fnote">[Tacitus, Annal., lib. 12, cap. 67.]</span>. Perchè parve che sciolto il
ventre potesse sovvenire al rischio in
cui egli si trovava, spaventata Agrippina
ricorse a Senofonte medico di sua confidenza,
il quale già preparata, col pretesto
di svegliargli il vomito, una penna
tinta d'altro fiero veleno gliela immerse
nella gola. La notte egli perdè i sentimenti,
e verso il far del giorno del dì
13 d'ottobre spirò. Abbiamo da Svetonio <span class="fnote">[Sueton., in Claud., cap. 43.]</span>,
che in diverse maniere si contò
questo fatto: comunemente nondimeno
essersi detto e creduto ch'egli morisse
di veleno. Incerto è anche il luogo, e
sembra piuttosto ch'egli morisse in Roma.
Lo stesso storico quegli è che cel dà
morto nel dì 13 del suddetto mese, e con
lui va d'accordo Dione. Ma pare che
Tacito lo supponga prima; perciocchè si
tenne (e sembra non delle sole ore)
celata la di lui morte, e però potè succedere
prima di quel giorno. In Roma
si faceano intanto preghiere agli dii per
la di lui salute. Agrippina chiamò i commedianti,
quasi che li desiderasse Claudio
per divertirsi, e spesso facea spargere
voce che il di lui incomodo andava di
bene in meglio. Tutto ciò per dar tempo
a disporre le cose per far succedere
Nerone. Ella inoltre si mostrava spasimante
di dolore pel marito, e piena di
tenerezza per <i>Britannico</i> e per le sorelle
di lui, <i>Antonia</i> ed <i>Ottavia</i>, e trattenevali
tutti, affinchè non uscissero della loro
stanza, con aver anche messe guardie
dappertutto.
</p>

<p>
Preparato ciò che occorreva, sul
mezzogiorno del suddetto dì 13 di ottobre
<span class="pagenum"><a name="Page_194" id="Page_194"></a>[194]</span>
si spalancarono <span class="fnote">[Tacitus, Annal., lib. 12, cap. 69.]</span> le porte del
palazzo, e ne uscì Nerone, accompagnato
da Burro prefetto del pretorio,
che andava ben d'accordo con Agrippina,
siccome sua creatura. Fu presentato al
corpo di guardia e ricevuto con acclamazioni:
indi entrato in lettiga, non
senza maraviglia di molti al non veder
seco Britannico, fu condotto al quartiere
dei pretoriani in Roma, senza che apparisca
da Tacito, il quale fa morto
Claudio a Sinuessa, alcun lungo viaggio,
per venire da quella alla gran città. Dappoichè
Nerone ebbe parlato ai pretoriani,
e promesso loro un donativo, non inferiore
al ricevuto da Claudio, fu acclamato
da tutti per imperadore. Non tardò molto
a far lo stesso il senato, perchè privo
di maniere da resistere ai voleri e alla
forza della milizia, già entrata in possesso
di far essa gl'imperadori. Furono poi
decretati a Claudio i medesimi onori che
si praticarono alla morte d'Augusto, con
deificarlo, e fargli un solennissimo funerale,
in cui Agrippina gareggiò nella magnificenza
con Livia Augusta sua bisavola <span class="fnote">[Sueton., in Claud., c. 45, et in Vespas., c. 9.]</span>.
Aveva ella anche cominciato un
sontuoso tempio alla memoria del <i>Divo
Claudio</i>; ma l'invidioso Nerone lo lasciò
poi andare a terra, o lo distrusse per la
maggior parte. Fu poi rifatto e compiuto
da Vespasiano per gratitudine ad un
imperadore che l'avea beneficato. Ed
ecco come finì sua vita Claudio, principe
annoverato fra i partecipanti del buono
e del cattivo, di cuore inclinato alla
giustizia, alla clemenza e alla munificenza,
e che fece molte azioni da principe
ottimo; ma di testa troppo debole, per
cui lasciandosi governare da mogli scellerate
e da liberti iniquissimi, per gli
consigli ed inganni di essi tante altre
azioni operò obbrobriose o ridicole. Gallione
fratello di Seneca il derise morto,
con dire, <i>ch'egli veramente era salito al
cielo <span class="fnote">[Dio, lib. 60.]</span>, ma tirato con un uncino</i>, come
<span class="pagenum"><a name="Page_195" id="Page_195"></a>[195]</span>
si faceva ai giustiziati che venivano strascinati
dal boia al Tevere. Lodava anche
<i>i boleti, perchè divenuti cibi degli dii</i>. Lo
stesso Lucio Anneo Seneca, siccome
maltrattato da lui, se ne vendicò anch'egli
con una satira che tuttavia sussiste,
rappresentandolo portato al cielo,
ma poi cacciato di là e mandato all'inferno,
con essere riconosciuto in entrambi
que' luoghi per uno scimunito e per
una bestia. L'orazione funebre <span class="fnote">[Tacit., Annal., lib. 13, c. 3.]</span> composta
dal medesimo Seneca in onore di
Claudio, fu recitata da Nerone. Era elegantissima;
ma allorchè si udì esaltare
la provvidenza e sapienza del defunto
principe, niuno vi fu che potesse trattenersi
dal sogghignare, forse non prevedendo
chi si ridea di Claudio, che avea
poi da piangere del suo successore, sentina
di crudeltà e di vizii. Non fu letto
in senato il testamento di Claudio, perchè
verisimilmente non volle Agrippina che
Britannico a Nerone in esso comparisse
anteposto. Comandano i principi quel che
vogliono in vita; morti, quel solo che
piace al loro successore. Solamente sotto
quest'anno il padre Antonio Pagi <span class="fnote">[Pagius, in Critica Baroniana.]</span>
comincia l'anno primo del pontificato
di san Pietro, perchè sostiene ch'egli
solamente ora venisse a Roma. Trattandosi
di punti assai tenebrosi e controversi
di storia, si attenga ognuno a quella
opinione che più gli aggrada.
</p>

<hr />

<h2 class="hidden"><a name="LV" id="LV"></a>LV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LV</span>. Indizione <span class="scp">XIII</span>.</td>
  </tr>
  <tr>
    <td><span class="sc">Pietro Apostolo</span> papa 27.</td>
  </tr>
  <tr>
    <td><span class="sc">Nerone Claudio</span> imperad. 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Nerone Claudio Augusto</span> e <span class="sc">Lucio Antistio
Vetere</span> o sia <span class="sc">Vecchio</span>.
</p>

<p>
Benchè non fosse Nerone per anche
pervenuto all'età stabilita dalle leggi per
esser console, non avendo più di diecisette
anni, tuttavia siccome superiore
alle leggi, e per onorare i principii del
<span class="pagenum"><a name="Page_196" id="Page_196"></a>[196]</span>
suo governo, prese il consolato. Per
testimonianza di Svetonio <span class="fnote">[Sueton., in Nerone.]</span> lo tenne
solamente due mesi. Chi succedesse a
lui nelle calende di marzo, non si sa.
V'ha chi crede <i>Pompeo Paolino</i>, perchè
da lì a due anni si trova proconsole della
Germania. Diede l'ambiziosa Agrippina
principio al governo del figliuolo Nerone
con levar di vita <i>Giunio Silano</i>, allora
proconsole dell'Asia. Parte per gelosia,
perchè fu detto dal popolazzo, ch'egli
per via di femmine discendente dalla
casa di Augusto potea aspirare all'imperio,
e più proprio anche sarebbe stato
che il giovinetto Nerone; parte ancora
per timore, ch'egli volesse vendicar la
morte ingiustamente data a <i>Lucio Silano</i>
suo fratello, benchè pericolo non vi fosse,
perchè egli era un dappoco, e Caligola
perciò il solea chiamare <i>la pecora ricca</i>.
Si trovarono persone che seppero dargli
il veleno, ed egli se ne andò, senza che
Nerone ne penetrasse la trama. Da gran
tempo era in disgrazia di essa Agrippina
Narciso, liberto e segretario di Claudio
Augusto, perchè parzialissimo di Britannico,
e perchè a lei stato contrario in
molte occorrenze. Aveva egli ammassato
delle immense ricchezze, e potendo tutto
sopra il padrone, le intere città e gli
stessi re, chiunque avea bisogno del principe,
il corteggiavano e gli faceano de' regali.
Era per altro fedele a Claudio, e vegliava
per la di lui conservazione. S'egli
si fosse trovato alla corte, non avrebbe
osato Agrippina di tradir il marito, o
pur sarebbono seguiti differentemente
gli affari; ma Agrippina, siccome accennai,
seppe bene staccarlo da lui; e poscia <span class="fnote">[Dio, lib. 62.]</span>
cacciatalo in dura prigione, il
fece ammazzare, o il ridusse ad ammazzarsi
da sè medesimo, ed anche contro
il voler di Nerone, che l'amava per la
somiglianza de' costumi, essendo egualmente
anch'egli più avaro che prodigo.
Si metteva Agrippina in istato d'altri
simili prepotenze e crudeltà, se <i>Afranio</i>
<span class="pagenum"><a name="Page_197" id="Page_197"></a>[197]</span>
<i>Burro, prefetto del pretorio</i>, ed uomo
di costumi saggi e severi, e <i>Seneca maestro
di Nerone</i>, non men dell'altro tendente
al buono, divenuti amendue principali
ministri ed arbitri della corte, non
l'avessero tenuta in freno. Andavano
d'accordo questi due ministri, e perchè
desiderosi erano del buon governo, abolirono
sul principio varii abusi, e fecero
molti buoni regolamenti. Ad Agrippina
accordarono in apparenza quante distinzioni
d'onore ella seppe richiedere. Dava
ella le udienze ai magistrati, agli ambasciatori,
anche senza il figliuolo. Con
esso usciva in lettiga; più spesso sel facea
tener dietro. Ella scriveva ai popoli e ai
re; ella dava il nome alle guardie. Ma a
poco a poco i due ministri andarono restringendo
la di lei autorità, facendole
conoscere che chimerico era il di lei
disegno di far da padrona assoluta.
</p>

<p>
Per conto di Nerone ognun d'essi si
studiava di portarlo all'amore e alla
pratica delle virtù; ma perchè aveano
che fare con un giovinastro vivace, capriccioso,
vago solamente di divertimenti
e piaceri, e non già di logorarsi il capo
nell'applicazione al governo, gli permetteano
di sollazzarsi con altri giovani di
suo genio in canti, suoni e conviti, e
in qualche altra pericolosa libertà di più,
sperando ch'egli crescendo in età, e sfogati
que' primi bollori di gioventù, prenderebbe
miglior cammino. Ma, siccome
osserva Dione, non badarono che il
lasciar così la briglia ad un giovane, era
un aprirgli la strada a divenire uno scapestrato,
perchè un vizio chiama l'altro,
e formato il mal abito, andando innanzi,
sempre più cresce e si rinforza, massimamente
in chi può ciò che vuole. Per
altro sul principio non nocevano punto
al buon governo i suoi divertimenti,
lasciando egli operare ai due suoi saggi
ministri, i quali finchè ebbero possanza,
sempre mantennero la giustizia e il buon
ordine con plauso del popolo. Portatosi
Nerone ne' primi giorni in senato, parlò
così acconciamente della maniera ch'egli
<span class="pagenum"><a name="Page_198" id="Page_198"></a>[198]</span>
pensava di tener nel governo, che innamorò
tutti. Seneca gli avea messo in
iscritto quegli avvertimenti. Non voleva
egli essere il giudice di tutti gli affari;
l'autorità del senato dovea esercitarsi
liberamente, come ne' vecchi tempi. Non
più s'aveano da vendere gli uffizii. Tutto
camminerebbe sulle pedate di Augusto.
E così ragionando d'altri buoni regolamenti,
piacque cotanto la sua orazione,
che fu ordinato d'intagliarla in una colonna
d'argento, e di rinnovarne la lettura
in ogni primo dì dell'anno. In fatti,
anche il senato animato da tali parole
fece di molti utili decreti in così bella
aurora. Disobbligò fra l'altre cose i questori
dal fare ogni anno il troppo dispendioso
giuoco de' gladiatori, benchè non
senza gravi richiami d'Agrippina, la quale
fatti venire i senatori al palazzo, dietro
ad una portiera ascoltava tutto, e disse
che questo era un distruggere gli editti
del defunto Claudio. E perciocchè ella
volea pur seguitare a comparir sul trono
col figliuolo, per dar le pubbliche udienze,
Burro e Seneca la finirono, in occasione
che i legati dell'Armenia si presentarono
al senato. Era assiso Nerone
sul trono ascoltando le loro dimande,
quando arriva Agrippina, per fare anch'ella
la sua comparsa padronale su
quel medesimo trono. Allora Nerone,
ammaestrato prima da Seneca, discende
come per andare incontro alla madre,
e trovato un pretesto per rimettere ad
un altro dì l'ascoltare gli ambasciatori,
diede fine al concistoro, senza che quei
forestieri s'accorgessero che Agrippina
voleva tuttavia menare il figliuolo grande
per le maniche del sajo. Così a poco a
poco la disviarono dal far quelle ambiziose
comparse con vergogna del figlio.
Diede <span class="fnote">[Tacitus, Annal., l. 13, cap. 7.]</span> Nerone in quest'anno l'Armenia
Minore ad <i>Aristobolo</i> di nazione giudaica,
e a <i>Soemo</i> la provincia di Sofene,
dichiarandoli re amendue. Spedì ordini
pressanti ad <i>Agrippa re</i> di una parte della
Giudea, e ad <i>Antioco re</i> di Comagene,
<span class="pagenum"><a name="Page_199" id="Page_199"></a>[199]</span>
di unirsi coi Romani per far guerra ai
Parti, acciocchè battuti dalla parte della
Mesopotamia, uscissero dell'Armenia.
Ne uscirono in fatti per le discordie insorte
fra <i>Vologeso re d'essi Parti</i> e <i>Vardane</i>
suo figliuolo. Portate a Roma cotali
nuove, ed ingrandite, mossero il senato
adulatore a decretar la veste trionfale
a Nerone, ed anche l'ovazione. A <i>Domizio
Corbulone</i> fu dato il governo, o pur
la cura degli affari dell'Armenia Maggiore:
cosa applaudita dai Romani. Il
credito di questo generale, non meno
che gli uffizii di Cajo Ummidio Durmio
Quadrato governatore della Siria, indussero
Vologeso a dimandar la pace e a
dar degli ostaggi. Segni ancora di clemenza
diede Nerone nel non volere che
fossero ammesse le accuse contra di un
senatore e di un cavaliere.
</p>

<p>
Tutto il finquì narrato appartiene in
parte al precedente anno. Nel presente
si cominciarono ad imbrogliar le scritture
fra <i>Agrippina</i> e il figliuolo. Erasi
<i>Nerone</i> già incapricciato di una giovine,
appellata Atte, di bassa sfera, perchè stata
schiava, ed allora liberta. Gli tenevano
mano due de' suoi compagni negli spassi,
cioè <i>Marco Salvio Ottone</i>, che fu poi imperadore,
e <i>Senecione</i>. L'amore ch'egli
dovea ad <i>Ottavia</i> sua moglie, principessa
per avvenenza e saviezza meritevole di
ogni lode, si era tutto rivolto verso questa
ignobil giovinetta, essendosi fin detto
che gli corse più volte per mente di sposarla.
Mostravano di non saper questo
suo sviluppo i due primi ministri per
paura, che se gli si contrastava questo
amoreggiamento, da cui non veniva ingiuria
ad alcuno, egli si volgesse alle
case de' nobili. Ma Agrippina non sì tosto
se n'avvide, che diede nelle smanie,
e gli fece più e più bravate. Tuttavia
accorgendosi a null'altro servire questa
sua severità, che ad accendere maggiormente
le disoneste fiamme di Nerone,
mutò batteria, e si studiò di guadagnarlo
colle buone, e con profusion di regali e
fin con esibizioni che non son da dire;
<span class="pagenum"><a name="Page_200" id="Page_200"></a>[200]</span>
e tuttochè raccontate da Tacito e da
Dione, han tutta la ciera di calunnie, facili,
quando si vuol male alle persone.
Nerone all'incontro, scelte le più belle
gioie e masserizie del palazzo, le inviò
in dono alla madre, la quale se ne offese,
per voler egli far seco da liberale con
quella roba che tutta egli dovea riconoscer
da lei. Qui non si fermò Nerone.
Levò il maneggio delle rendite del pubblico
a Pallante, liberto il più confidente
(e forse troppo) che s'avesse la madre,
per abbassar sempre più la di lei superbia.
Per questo andò nelle furie Agrippina,
nè potè contenersi dal dire un dì
al figliuolo, <i>che giacchè vivea Britannico,
ella ne saprebbe anche fare un imperadore</i>.
Anzi, secondo Dione  <span class="fnote">[Dio, lib. 6.]</span>, gli ricordò
in tal maniera d'averlo fatto imperadore,
che parve volesse dire che era anche
capace di disfarlo. Queste parole della
superba donna incautamente proferite,
furono la sentenza di morte dell'infelice
<i>Britannico</i>, giovinetto di molta espettazione,
amato da ognuno, che già toccava
il quindicesimo anno dell'età sua.
Nerone il fece avvelenare da Giunio
Pollione tribuno di una coorte di pretoriani.
Mentre lo sfortunato principe pranzava
coll'imperadore, ma, secondo lo
stile, ad una tavola a parte, gli fu portata
una bevanda troppo calda senza veleno, di
cui fece il saggio lo scalco suo. Dimandò
Britannico dell'acqua fredda per temperare
quel caldo, e recatagli questa con
un potentissimo veleno, bebbe; ed appena
bevuto, si sentì sconvolgere tutto, e
da lì a poco cadde per terra tramortito.
Ognuno de' circostanti atterrito tremava;
alcuno anche imprudente si ritirò  <span class="fnote">[Tacitus, lib. 13, cap. 7.]</span>;
ma i più accorti fissarono il guardo
in Nerone, il quale senza punto muoversi
da tavola, e senza punto scomporsi,
disse che quello era un colpo di mal caduco,
a cui fin da fanciullo egli era soggetto.
Britannico morì nella seguente notte,
e fu immediatamente bruciato il
<span class="pagenum"><a name="Page_201" id="Page_201"></a>[201]</span>
suo corpo, acciocchè non apparissero i
segni del veleno. Dione all'incontro scrive,
che per coprir que' segni apparenti nel
volto, Nerone lo fece imbiancare col gesso;
ma sopraggiunta una dirotta pioggia
nel portarlo al rogo, si lavò l'imbiancatura,
onde ognuno potè scorgere l'iniquità del fatto.
Anche Tacito parla di essa pioggia,
ma con dir solamente, averla
interpretata i Romani per un contrassegno
dell'ira degli dii.
</p>

<p>
Questo colpo sbalordì fieramente Agrippina,
sì per vedere di che fosse capace
il figliuolo, e sì per trovarsi priva
di chi al bisogno avrebbe potuto giovare
ai suoi disegni. Ma fece forza a sè stessa,
per coprire l'interno affanno. Nè meno
di lei seppe contenersi nel mirarsi tolto da
sì barbara mano il caro fratello <i>Ottavia</i>,
siccome già avvezza a non zittire per
qualunque aggravio che le fosse fatto.
Colle spoglie di Britannico Nerone arricchì
di poi Burro e Seneca: il che diede
da mormorare di essi a non pochi. Ne
fece anche parte ad Agrippina; ma questa
non potea darsi pace al vedere un
figlio agitato da sì violente passioni, e al
temere di peggio. Laonde per premunirsi
cominciò a farsi del partito coi tribuni
centurioni della milizia, ed insieme ad
adescare i più accreditati della nobiltà,
non più altera, come in addietro, ma
abbondante di cortesia anche all'eccesso.
E soprattutto raunava danaro, creduto
il più potente amico nelle occorrenze.
Seppelo Nerone; le levò le due guardie
de' pretoriani e Germani; la fece anche
passare dal palazzo imperiale ad abitare
in quello di Antonia sua avola, per tenerla
lontana da sè. Portavasi talvolta a
visitarla, ma sempre attorniato da molti
centurioni, e dopo un breve complimento,
se n'andava. Allora comparve a che
vicende sia suggetta l'umana potenza, e
quanto fragile e vana sia la grandezza
de' mortali. Quella dianzi tanto venerata
e temuta donna si trovò in isola; niun
più andava a visitarla, a riserva di poche
femmine; ognun fuggiva d'incontrarla
<span class="pagenum"><a name="Page_202" id="Page_202"></a>[202]</span>
di parlarle, di mostrarsene parziale.
A questo arrivò la smoderata ambizion
di Agrippina; e pure non finì qui la sua
depressione. <i>Giulia Silana</i>, nobilissima
dama, già amica sua, e poi gravemente
disgustata pel matrimonio di Sesto Africano,
concertato da lei, e frastornato da
Agrippina, prese ad accusarla, e fece
passare all'orecchio, di Nerone per mezzo
di Paride commediante, che la madre
era dietro a volere sposar Rubellio Plauto,
per via di femmine discendente da
Augusto, con disegno di sconvolgere poi
lo stato. Passata la mezza notte, corse
Paride a far questa relazione a Nerone,
il quale si ritrovava allora, secondo il
solito, ubbriaco. Il primo ed unico pensiero
dell'infuriato Augusto fu quello di
uccider la madre e Plauto, e di levar
la carica di prefetto del pretorio a Burro,
sospettandolo d'accordo con Agrippina,
da cui egli riconosceva la sua fortuna.
Seneca chiamato al romore, il pacificò
per conto di Burro, attestandone l'onoratezza.
Accorse anche Burro, e promise
di torre la vita ad Agrippina, se si recavano
prove dell'accusa, mostrando poi
la necessità d'ascoltar lei ancora. Fatto
giorno, i ministri andarono ad intimarle
l'accusa e a rivelarle gli accusatori. Agrippina
rispose col non per anche deposto
orgoglio, e dimandò di poter parlare
al figliuolo: il che non le fu negato.
Parlò in maniera, che il rasserenò, e poscia
andò il gastigo a cadere sopra
Silana, che fu relegata, e sopra
alcuni altri complici di lei. Ottenne ella
ancora dei posti per alcuni suoi favoriti.
Un'altra accusa in questi tempi venne
in campo contra del suddetto Burro, e
di Pallante liberto da noi più volte nominato,
imputati di voler portare all'imperio
<i>Cornelio Sulla</i>, uno de' primati
romani. Si difesero in maniera, che solamente
Peto l'accusatore ne portò la
pena con essere relegato.
<span class="pagenum"><a name="Page_203" id="Page_203"></a>[203]</span>
</p>

<hr />

<h2 class="hidden"><a name="LVI" id="LVI"></a>LVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LVI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Pietro Apostolo</span> papa 28.</td>
  </tr>
  <tr>
    <td><span class="sc">Nerone Claudio</span> imper. 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Quinto Volusio Saturno</span> e <span class="sc">Publio
Cornelio Scipione</span>.
</p>

<p>
Secondochè abbiam da Svetonio, soleva
Nerone mutar nelle calende di luglio
i consoli. Per questo va congetturando
Vinando Pighio, che ai suddetti consoli
fossero sostituiti <i>Curtilio Mancia e Dubio
Avito</i>, per trovarsi eglino da qui a due
anni proconsoli. Cominciò in quest'anno
lo sbrigliato giovinastro Nerone a menar
una vita più che mai scandalosa <span class="fnote">[Tacit., Ann., lib. 13, cap. 25. Dio, lib. 61. Suet., in Nerone, cap. 26.]</span>. La
notte travestito da servo, accompagnato
da alcuni suoi fidi, scorreva per le strade
per gli postriboli, per le bettole a sfogare
i bestiali suoi appetiti, divertendosi in
rompere ed isvaligiar botteghe, e in dar
per ischerzo delle battiture a chi s'incontrava
per via, e far di peggio a chi
resisteva. Essendo poi trapelato venir
da Nerone somiglianti insolenze, presero
animo altri giovani scapestrati per unirsi
insieme, e far lo stesso sotto nome di
lui, ingiuriando uomini e donne illustri:
con che pericoloso per tutti divenne lo
andar di notte per Roma. Perchè Nerone
non era conosciuto, toccavano anche a
lui talvolta delle busse. Per attestato di Plinio <span class="fnote">[Plin., lib. 13, cap. 22.]</span>
fu sfregiato una notte in volto.
Con tassia, incenso e cera avendo unta
la percossa, la mattina seguente comparve
con la cute sana. Uno di quelli che
la notte gli diedero alcune bastonate o
ferite, o sia per cagion della moglie, come
vuole Svetonio e Dione, o pure per
motivo di propria difesa, come s'ha da
Tacito, fu Giulio Montano, uomo nobile
e già vicino a divenir senatore. Stette
Nerone a cagion di questo regalo più dì
confinato in casa, nè già pensava a vendetta,
<span class="pagenum"><a name="Page_204" id="Page_204"></a>[204]</span>
perchè si figurava di non essere
stato conosciuto, e però non ingiuriato.
Ma il mal accorto Montano, saputo con
chi egli avea sì malamente trescato, andò
ad infilzarsi da sè stesso con iscrivergli
una lettera lagrimevole e chiedergli perdono.
«Come! gridò Nerone, costui sa
d'aver percosso l'imperadore, nè si è
per anche data la morte da sè stesso!»
Gli fece egli dipoi insegnare come andava
fatto. Da lì innanzi usò Nerone di
uscir di notte con una banda di soldati
e di gladiatori, che il seguitavano in disparte.
Se per le insolenze ch'egli commetteva,
talun si rivoltava, allora costoro
menavano le mani. Dilettavasi parimente
il forsennato Augusto di accendere e fomentare
le fazioni del popolazzo nelle
pubbliche commedie, gustando ora da
luogo occulto, ed ora scoperto, di mirare
se si davano de' pugni, e tiravano dei
sassi, essendo egli talora il primo a gittarne,
con avere anche una volta ferito
in volto il pretore, presidente ai giuochi.
Andò tanto innanzi la confusione per
questo, con pericolo di peggio, che bisognò
rimettere le guardie ne' teatri, e bandire
dall'Italia alcuni dei più sediziosi
istrioni e pantomimi. Piena <span class="fnote">[Tacitus, lib. 13, cap. 26.]</span> era l'antica
Roma di schiavi e di liberti. Ancorchè
i primi con acquistar la libertà dai
padroni, sembra che fossero sciolti da
ogni legame, pure o per la pratica, o per
le riserve tacite od espresse che si faceano,
erano tenuti a servire essi padroni,
ma in impieghi più onorevoli. Se
mancavano, erano gastigati; se arrivava
il lor fallo all'ingratitudine, tornavano
schiavi. Grandi lamenti insorsero in questi
tempi de' padroni contra dei liberti;
e in senato fu proposto di fare una legge
rigorosa, che gli abbracciasse tutti. Nerone
l'impedì con ordinare, che il gastigo
andasse sopra i particolari, per le ragioni
che ne adduce Tacito. Fu anche modificata
la soverchia autorità de' pretori,
degli edili e de' tribuni della plebe.
<span class="pagenum"><a name="Page_205" id="Page_205"></a>[205]</span>
Alcuni altri regolamenti si fecero, tutti
utili al pubblico.
</p>

<hr />

<h2 class="hidden"><a name="LVII" id="LVII"></a>LVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LVII</span>. Indizione <span class="scp">XV</span>.</td>
  </tr>
  <tr>
    <td><span class="sc">Pietro Apostolo</span> papa 29.</td>
  </tr>
  <tr>
    <td><span class="sc">Nerone Claudio</span> imper. 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Nerone Claudio Augusto</span> per la seconda volta e <span class="sc">Lucio Calpurnio Pisone</span>.
</p>

<p>
Si sa da Svetonio, che Nerone non
tenne se non sei mesi il consolato. Disputano
gli eruditi, chi a lui ed al collega
succedesse nelle calende di luglio. Nulla
s'è potuto accertare finora. Non ci somministra
l'antica storia alcun fatto rilevante
sotto quest'anno. Tacito <span class="fnote">[Tacit., lib. 13, cap. ]</span> solamente
racconta aver Nerone dato un
congiario, o sia regalo, al popolo, e levata
l'imposta di venticinque danari sopra
la vendita che si faceva degli schiavi.
Proibì ancora ai governatori delle provincie
il fare spettacoli di gladiatori o di
fiere, e simili altri giochi: perchè sotto
questo pretesto molestavano forte le
borse de' popoli, o cercavano di coprire
con tali magnificenze i lor latrocini. Fu
accusata <i>Pomponia Grecina</i>, moglie di
Aulo Plauzio, conquistator della Bretagna,
perchè seguitava una <i>superstizion
forestiera</i>. Hanno creduto, e fondatamente
i nostri, ch'ella avesse abbracciata
la religion cristiana, la quale in
questi tempi s'andava dilatando per la
terra, e massimamente in Roma. Fu rimessa
tal giustizia, secondo l'antico costume,
alla cognizion del marito, il quale,
esaminato l'affare coi di lei parenti, la
giudicò innocente. Potrebbe essere che
appartenesse all'anno presente ciò che
narra Dione <span class="fnote">[Dio, lib. 61.]</span> con dire, che si fecero
vari spettacoli in Roma. Uno di tori, che
furono uccisi da uomini a cavallo, correnti
a briglia sciolta contra di essi. Un
altro, in cui quattrocento orsi e trecento
lioni caddero al suolo trafitti dalle lance
<span class="pagenum"><a name="Page_206" id="Page_206"></a>[206]</span>
delle guardie a cavallo di Nerone. Anche
trenta uomini dell'ordine de' cavalieri
romani combatterono nell'anfiteatro
alla foggia de' gladiatori, cioè di gente
infame. Cresceva intanto lo sregolamento
di Nerone ascoltando egli unicamente i
consigli di chi adulava le di lui passioni, tutte
rivolte ai piaceri anche più abbominevoli.
Quei di <i>Burro</i> e di <i>Seneca</i> l'infastidivano,
e in fine cominciò a metterseli sotto i
piedi. <i>Ottone</i>, che fu poi imperadore, e in
tutto simile era a Nerone nelle inclinazioni
e nei vizii, siccome ancora gli altri
collegati negl'infami di lui divertimenti,
gli andavano di tanto in tanto dicendo:
«Come mai soffrite che vi facciano i
pedanti in questa età? E voi ve ne
mettete suggezione, senza ricordarvi
che siete l'imperadore, e che non essi,
ma voi sopra d'essi avete potere!»
Così imparò egli a sprezzare i consigli
de' buoni, e, voltata strada, si diede ad
imitar Caligola, anzi a superarlo; parendogli
cosa degna di un imperadore il
non esser da meno d'alcuno neppur nelle
cose mal fatte. Tuttavia in questi primi
anni si andò ritenendo. I suoi erano finora
vizii privati, e nocevano a lui solo,
e a pochi altri, senza che ne patisse la
repubblica. Si videro anche in lui alcuni
atti di clemenza, intorno alla qual virtù
gli avea Seneca composto e dedicato nell'anno
precedente un trattato che ci resta.
Ma fin dove il portasse la sua perversa
natura, e questo abbandonamento
di sè stesso, poco staremo a vederlo.
</p>

<hr />

<h2 class="hidden"><a name="LVIII" id="LVIII"></a>LVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LVIII</span>. Indizione <span class="scp">I</span>.</td>
  </tr>
  <tr>
    <td><span class="sc">Pietro Apostolo</span> papa 30.</td>
  </tr>
  <tr>
    <td><span class="sc">Nerone Claudio</span> imper. 5.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Nerone Claudio Augusto</span> per la terza volta e <span class="sc">Valerio Messalla</span>.
</p>

<p>
V'ha chi dà al secondo console il
nome di <i>Marco Valerio Messalla Corvino.</i>
Ed abbiamo bensì da Svetonio che il
terzo consolato di <i>Nerone</i> durò solamente
<span class="pagenum"><a name="Page_207" id="Page_207"></a>[207]</span>
quattro mesi; ma non sappiamo chi a
lui succedesse nelle calende di maggio.
Potentissimo avvocato, ed insieme terribile
e venale accusatore sotto l'imperador
Claudio era stato Marco Suilio <span class="fnote">[Tacitus, lib. 13, cap. 42.]</span>,
odiato perciò da molti, i quali, mutato
il governo, si studiarono d'abbatterlo.
Perchè egli credea suo nemico <i>Seneca</i>,
ne sparlava a tutto potere, tassandolo di
aver avuto disonesto commercio con <i>Giulia</i>
figliuola di Germanico Cesare, per cui
giustamente avesse patito l'esilio, e ch'egli
fosse filosofo bensì di nome, ma ne' fatti un
solennissimo ipocrita, mentre scriveva
sì dei precetti di filosofia, ed altro poi
non facea che ammassar de' milioni, e
andar a caccia di testamenti, e di far usure
innumerabili per l'Italia e per le provincie.
Nel senato comparvero delle gravi
accuse contro di Suilio; ma Nerone si
contentò di confiscargli una parte de' suoi
beni e di relegarlo in Majorica e Minorica.
Anche <i>Cornelio Silla</i>, verisimilmente
quello stesso ch'era stato console nell'anno
52 ed aveva avuta in moglie <i>Antonia</i> figliuola
di Claudio Augusto, fu relegato a
Marsilia. Benchè pel suo genio timido e vile
non fosse capace d'imprese grandi, pure
gli emuli suoi fecero credere a Nerone,
ch'egli, sotto una finta stupidità, covasse
dei veri disegni di novità; e gli tesero
anche tante trappole, che fu condannato,
come dissi, all'esilio ed anche nell'anno
62 tolto dal mondo. Fu parimente accusato
<i>Pomponio Silvano</i> d'aver fatto
delle estorsioni durante il suo governo
nell'Africa. Ebbe de' buoni protettori,
perchè lor fece sperar le molte sue ricchezze
per eredità, giacchè privo era di
figliuoli ed inoltrato molto nell'età. In
questa maniera si salvò, con deludere
poscia l'espettazione di chiunque facea
i conti sulla sua roba, per essere sopravvivuto
a tutti. Potrebb'essere un d'essi
<i>Ottone</i>, che fu poi imperadore, e forse
anche il buon <i>Seneca</i>, da noi veduto in
concetto d'attendere a simili prede. Era
in questi tempi andato all'eccesso
<span class="pagenum"><a name="Page_208" id="Page_208"></a>[208]</span>
l'orgoglio e l'insolenza dei pubblicani, cioè
de' gabellieri di Roma, e ne mormorava
forte il popolo. Saltò in capo a Nerone
di levar via, tutt'i dazii e le gabelle, per
aver la gloria di fare un bellissimo regalo
al genere umano; e se ne lasciò intendere
in senato. Lodarono i senatori
assaissimo la grandezza dell'animo suo;
ma appresso gli fecero toccar con mano
che senza il nerbo delle rendite pubbliche
non potea sussistere l'imperio romano,
tanto ch'egli smontò. Furono nondimeno
fatti dei buonissimi regolamenti
in questo proposito per benefizio dei
popoli con reprimere le avanie di quelle
sanguisughe: regolamenti nondimeno
ch'ebbero corta durata, con ripullulare
gli abusi. Tuttavia confessa Tacito, che
molti se ne levarono, nè al suo tempo
si pagavano più non so quante esazioni
introdotte al passaggio de' ponti, e per le navi.
</p>

<p>
Ebbe principio in quest'anno l'amoreggiamento
di Nerone con <i>Poppea Sabina</i>,
donna di gran nobiltà, di pari bellezza
e ricchezza. Graziosa nel parlare,
vivace d'ingegno, e modesta in apparenza,
di rado si lasciava vedere per
Roma, e sempre col volto mezzo coperto,
per non saziare affatto la curiosità
di chi la riguardava. Le mancava solo
il più bello, cioè l'onestà. Bastava essere
liberale per guadagnarsi i di lei favori.
Era stata moglie di Rufo Crispino cavaliere
romano, a cui partorì un figliuolo;
ma innamoratosene <i>Ottone</i>, che fu poscia
imperadore, non gli fu difficile colla bizzarria
delle comparse, colla gioventù e
col credito d'essere uno dei più confidenti
dell'imperadore, di distorla dal
marito, e di prenderla egli in moglie: chè
di questi bei tiri abbondava Roma pagana.
Ma il vanaglorioso scioccone non
potea ritenersi presso Nerone dal far
elogi incessanti della nobiltà e dell'avvenenza
della nuova moglie, chiamando
sè stesso il più felice degli uomini, per
trovarsi in possesso di tal donna. Tanto
andò ripetendo questa canzone, che
<span class="pagenum"><a name="Page_209" id="Page_209"></a>[209]</span>
Nerone invogliossi di vederla, e il vederla
fu lo stesso che innamorarsene perdutamente.
Mostrossi anch'ella sul principio
presa della di lui bellezza; poi colla ritrosia,
e col fingersi troppo contenta del marito
Ottone, e di non apprezzar molto
chi era di spirito sì basso da compiacersi
dell'amore di una vil serva, cioè di Atte
liberta, tal corda gli diede, che sempre
più andò crescendo la fiamma. Ne provò
ben presto gli effetti lo stesso Ottone con
restar privo della confidenza di Nerone,
e col non essere ammesso alla di lui
udienza, nè al corteggio. Di peggio potevagli
avvenire, se Seneca, amico suo,
non avesse impetrato, che Nerone l'inviasse
per presidente della Lusitania,
parte di cui era il Portogallo d'oggidì,
dove con buone operazioni per dieci anni
risarcì l'onore ch'egli avea perduto
in Roma. Da lì innanzi Poppea trionfò
nel cuor di Nerone. Dione <span class="fnote">[Dio, lib. 90.]</span> pretende,
che per qualche tempo Ottone e Nerone
andassero d'accordo nel possedere costei;
ma molto non sogliono durare sì
fatte amicizie. Risvegliossi in quest'anno <span class="fnote">[Tacitus, lib. 13, cap. 34.]</span>
la guerra fra i Romani e i Parti,
per cagion dell'Armenia. <i>Vologeso re</i>
d'essi Parti pretendea di mettervi per re
<i>Tiridate</i> suo fratello; i Romani voleano
disporne a lor piacimento, come s'era
fatto in addietro. <i>Domizio Corbulone</i>, che
già dicemmo il più valente generale di
Roma in questi tempi, comandava in
quelle parti l'armi romane. Ma, più che
i Parti, recava a lui pena la scaduta disciplina
delle soldatesche sue, per lunga
pace impigrite e dimentiche degli ordini
della vecchia milizia. La prima sua cura
adunque fu quella di cassare gl'inutili,
di far nuove leve, e di ben disciplinar
la sua gente, usando del rigore ch'era a
lui naturale. S'impadronì egli poi di Artasata
capitale dell'Armenia e di Tigranocerta;
ed avendo voluto Tiridate rientrare
nell'Armenia, il ripulsò, divenendo
<span class="pagenum"><a name="Page_210" id="Page_210"></a>[210]</span>
in fine padrone affatto di quella contrada.
Probabilmente non succederono tutte
queste imprese nell'anno presente. L'Occone
e il Mezzabarba <span class="fnote">[Mediobarbus, in Numism. Imperat.]</span>, che riferiscono
a quest'anno la pace universale, e il
tempio di Giano chiuso in Roma, come
apparisce da molte medaglie, andarono
a tastoni in questo punto di storia. Tacito
racconta in un fiato varii avvenimenti
tanto dell'Armenia che della Germania,
ma non succeduti tutti in un sol anno.
</p>

<hr />

<h2 class="hidden"><a name="LIX" id="LIX"></a>LIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LIX</span>. Indizione <span class="scp">II</span>.</td>
  </tr>
  <tr>
    <td><span class="sc">Pietro Apostolo</span> papa 31.</td>
  </tr>
  <tr>
    <td><span class="sc">Nerone Claudio</span> imper. 6.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Vipstano Aproniano</span> e <span class="sc">Fontejo Capitone</span>.
</p>

<p>
Comunemente da chi ha illustrato
i Fasti consolari, il primo di questi consoli
è chiamato <i>Vipsanio.</i> Ma, secondo
le osservazioni del cardinal Noris <span class="fnote">[Noris, Ep. Consul.]</span>, il suo
vero nome fu <i>Vipstano</i>; e ciò può ancora
dedursi da un'iscrizione pubblicata anche
da me <span class="fnote">[Thes. Nov. Veter. Inscr., p. 305, n. 3.]</span>. In essa s'incontra <i>Cajo
Fontejo.</i> Se ivi è disegnato il console di
questi tempi, <i>Cajo</i> e non <i>Lucio</i> sarà stato
il suo prenome. Giunse in quest'anno
ad un orrido eccesso la più che maligna
natura di Nerone. Erasi rimessa in qualche
credito Agrippina sua madre, dappoichè
le riuscì di superar le calunnie di
<i>Giunia Silana;</i> ma dacchè entrò in corte
<i>Poppea Sabina</i>, cominciò una nuova e
più fiera guerra contro di lei. Aspirava
questa ambiziosa ed adultera donna alle
nozze del regnante, al che, vivente Agrippina,
le parea troppo difficile di poter
giungere, sì perchè Agrippina amava
forte la saggia e paziente sua nuora <i>Ottavia</i>,
e sì perchè non avrebbe potuto
soffrire presso il figliuolo chi a lei fosse
superiore negli onori e nel comando.
Cominciò dunque Poppea a stimolar
<span class="pagenum"><a name="Page_211" id="Page_211"></a>[211]</span>
Nerone con dei motti pungenti, deridendolo,
«perchè tuttavia fosse sotto la tutela;
ed oh che bel padrone del mondo,
che nè pure è padrone di sè stesso!»
Passò poi in varie guise, e coll'aiuto dei
cortigiani nemici di Agrippina, a fargli
credere che la madre nudrisse de' cattivi
disegni contra di lui. Ingegnavasi all'incontro
anche Agrippina di guadagnarsi
l'affetto del figliuolo contra di questa rivale;
e fanno orrore le dicerie che
corsero allora, delle quali Dione Cassio <span class="fnote">[Dio, lib. 90.]</span>
e Tacito <span class="fnote">[Tac., lib. 14, cap. 2.]</span> fanno menzione, contraddicendo
quegli autori anche in parlar
di <i>Seneca</i>, che alcuni vogliono concorde
coll'iniquo Nerone alla rovina della madre,
ed altri parziale della medesima,
anzi macchiato di un infame commercio
con lei. La stessa battaglia fra quegli
scrittori si osserva, rappresentando alcuni <span class="fnote">[Sueton., in Nerone.]</span>,
ch'ella con carezze nefande, ed
altri colla fierezza e colle minacce procurava
di rompere l'abbominevole attaccamento
del figliuolo a Poppea. Se
nulla è da credersi, è l'ultimo. Perciò Nerone
annoiato cominciò a sfuggirla, e ad
aver caro ch'ella se ne stesse ritirata
nelle deliziose sue ville, benchè quivi
ancora l'inquietasse, con inviar persone,
le quali, in passando, le diceano delle
villanie o delle parole irrisorie. Finalmente
si lasciò precipitar nella risoluzione
di torle la vita. Non si arrischiò al veleno,
perchè non apparisse troppo sfacciato
il colpo, siccome era avvenuto in Britannico;
e perchè ella andava ben guernita
di antidoti. Nulladimeno Svetonio scrive,
che per tre volte tentò questa via, ma
indarno. Pensò anche a farle cadere addosso
il vôlto della camera, dov'ella
dormiva, e vi si provò. Ne fu avvertita
per tempo Agrippina, e vi provvide.
</p>

<p>
Ora <i>Aniceto</i> liberto di Nerone, presidente
dell'armata navale, che si tenea
sempre allestita nel porto di Miseno,
siccome nemico di Agrippina, si esibì a
<span class="pagenum"><a name="Page_212" id="Page_212"></a>[212]</span>
Nerone di fare il colpo con una invenzione
che parrebbe fortuita; e risparmierebbe
a lui l'odiosità del fatto. Consisteva
questa in fabbricare una galea congegnata
in maniera, che una parte si scioglierebbe,
tirando seco in mare chi v'era disopra,
esempio preso da una simil nave già
fabbricata nel teatro. Piacque la proposizione;
fu preparato nella Campania
l'insidiatore legno; e Nerone per celebrar
i giuochi d'allegria in onor di Minerva,
chiamati Quinquatrui, si portò al palazzo
di Bauli, situato fra Baia, e Miseno,
conducendo seco la madre sino ad Anzo,
giacchè era qualche tempo che le mostrava
un finto affetto, ed usavale delle finezze.
Quivi stando Nerone si udiva
dire: che toccava ai figliuoli il sopportare
gli sdegni di chi avea lor data la vita, e
che a tutti i patti volea far buona pace
colla madre; acciocchè tutto le fosse
riferito, ed ella, secondo l'uso delle donne
facili a credere ciò che bramano, si
lasciasse meglio attrappolare. Invitolla
dipoi a venire ad un suo convito ad Anzo;
ed ella v'andò, accolta dal figliuolo sul
lido con cari abbracciamenti, e tenuta
poi a tavola nel primo posto: il che
maggiormente la assicurò. O sia, come
vuol Tacito, ch'ella quivi si fermasse
quella sola giornata, o che, al dire di
Dione, si trattenesse quivi per alcuni
giorni, volle ella infine ritornarsene alla
sua villa. Nerone, dopo il lungo e magnifico
convito, la tenne fino alla notte
in ragionamenti ora allegri, ora serii,
baciandola di tanto in tanto, ed animandola
a chiedere tutto quel che voleva,
con altre parole le più dolci del mondo.
Accompagnata da lui sino al lido, s'imbarcò
nella nave traditrice, superbamente addobbata,
e andò servendola Aniceto.
Era quietissimo il mare, e parve quella
calma venuta apposta, per far conoscere
ad ognuno, che non dalla forza de' venti,
ma dal tradimento procedea lo sfasciarsi
della nave. Alla divisata ora cadde,
secondo Tacito  <span class="fnote">[Tacitus, lib. 14, cap. 3.]</span>, il tavolato di sopra,
<span class="pagenum"><a name="Page_213" id="Page_213"></a>[213]</span>
che soffocò Creperio Gallo cortigiano
d'Agrippina; ma essa con Acerronia
Polla sua dama d'onore si attaccò alle
sponde, nè cadde. In quella confusione
i marinai credendo che Acerronia fosse
Agrippina, coi remi la uccisero. Ad
Agrippina toccò solamente una ferita
sulla spalla. Fu voltata in un lato la nave,
perchè si affondasse; ed Agrippina
cadutavi pian piano dentro, parte nuotando,
e parte soccorsa dalle barchette
che venivano dietro, si salvò, e fu condotta
al suo palazzo nel lago Lucrino.
Dione in poche parole dice, che, sfasciatasi
la nave, Agrippina cadde in mare,
nè si annegò. Più minuta, ma imbrogliata,
è la descrizione che fa di questo
fatto Tacito; ma, comunque succedesse,
per consenso di tutti, Agrippina
scampò la vita.
</p>

<p>
Ridotta nel suo palazzo, e in letto,
per farsi curare, ricorrendo col pensiero
tutta la serie di quel fatto, non durò
fatica ad intendere chi le avesse tramata
la morte. Prese la saggia determinazione
di tutto dissimulare, ed immediatamente
spedì Agerino suo liberto al figliuolo,
per dargli avviso d'avere per benignità
degli dii sfuggito un bravissimo pericolo,
e per pregarlo di non farle visita per
ora, avendo ella bisogno di quiete per
farsi medicare. Nerone ch'era stato sulle
spine la notte, aspettando nuova dell'esito
degli esecrandi suoi disegni, allorchè
intese come era passata la cosa,
ed esserne uscita netta la madre, fu sorpreso
da immensa paura, immaginandosi
ch'ella potesse spedirgli contro tutta
la sua servitù in armi, o muovere i
pretoriani contra di lui, o comparire ad
accusarlo in Roma al senato e al popolo.
Sbalordito non sapeva allora in qual
mondo si fosse. Fece svegliar Burro e
Seneca, chiamandogli a consiglio, essendo
ignoto s'eglino sì o no fossero prima
consapevoli del delitto. Restarono un
pezzo ambedue senza parlare, o perchè
non osassero di dissuaderlo, o perchè
credessero ridotte le cose ad un punto
<span class="pagenum"><a name="Page_214" id="Page_214"></a>[214]</span>
che Nerone fosse perduto, se non preveniva
la madre. Nerone in fatti propose di
levarla dal mondo; e Seneca, imputato
da Dione d'aver dianzi dato questo medesimo
consiglio, voltò gli occhi a Burro,
come per domandargli che ne comandasse
ai suoi pretoriani l'esecuzione. Ma
Burro, non dimenticando che da Agrippina
era proceduta la propria fortuna,
prontamente rispose, che essendo obbligate
le guardie del corpo a tutta la
casa cesarea, e ricordandosi del nome
di Germanico, non si potea promettere
in ciò della loro ubbidienza; e che toccava
ad Aniceto il compiere ciò ch'egli
aveva incominciato. Chiamato Aniceto,
non vi pose alcuna difficoltà, cosicchè
Nerone protestò che in quel giorno egli
riceveva dalle sue mani l'imperio; e
quindi gli ordinò di prendere quegli
armati che occorressero dalla guarnigione
delle sue galee. Intanto arriva per
parte di Agrippina Agerino. Sovvenne
allora a Nerone un ripiego degno del
suo capo sventato. Allorchè l'ebbe ammesso
all'udienza, gli gittò a' piedi un
pugnale, e chiamò tosto aiuto, con fingere
costui mandato dalla madre per ucciderlo,
e il fece tosto imprigionare, e poi
spargere voce, ch'egli s'era ucciso da
sè stesso per la vergogna della scoperta
sua mala intenzione. Intanto Agrippina,
ch'era negli spasimi per non veder venire Agerino,
nè altra persona per parte del figlio,
in vece di essi mira entrar
nella sua camera Aniceto, accompagnato
da due suoi uffiziali, senza sapere se in
bene o in male. Poco stette in avvedersene:
un colpo di bastone la colse nella
testa; e vedendo sguainata la spada da
un di essi, saltando su gridò: «Ferisci
questo,» mostrandogli il ventre. Fu di
poi morta con più ferite; e portatane la
nuova a Nerone, non mancò chi disse di
averla voluta vedere estinta e nuda, non
fidandosi di chi gli riferì il fatto, e d'aver
detto: «io non sapea d'avere una madre
sì bella.» Tacito lascia in forse
questa circostanza. Fu in quella stessa
<span class="pagenum"><a name="Page_215" id="Page_215"></a>[215]</span>
notte bruciato, secondo il costume d'allora,
il suo corpo e vilmente seppellito.
Ed ecco dove andò a terminare la sbrigliata
ambizione di questa donna, figliuola
di Germanico, nipote del grande
Agrippa, pronipote d'Augusto, moglie e
madre d'imperadori. Le iniquità da lei
commesse per far salire il figlio al trono
riportarono questa ricompensa dallo
stesso suo figlio, mostro d'ingratitudine
e di crudeltà.
</p>

<p>
Fece susseguentemente Nerone una
bella scena, mostrandosi inconsolabile
per la morte della madre, e dolendosi
d'aver salvata la vita propria colla perdita
della sua; giacchè voleva che si
credesse aver ella inviato Agerino per
ucciderlo, e ch'ella dipoi si fosse uccisa
da sè stessa. Lo stesso ancora scrisse
al senato con aggiungere una filza d'altre
accuse contro la madre per giustificar
sè medesimo, e con dire fra l'altre
cose <span class="fnote">[Quintilianus, lib. 8 Instit.]</span>: <i>Ch'io sia salvo, appena lo credo,
e non ne godo.</i> Perchè quella lettera
o era scritta da Seneca, o si riconobbe
per sua dettatura, fu mormorato non
poco di questo adulator filosofo, il quale
compariva approvatore di sì nero delitto.
Mostrò il senato <span class="fnote">[Tacitus, lib. 14, c. 12.]</span> di credere tutto:
decretò ringraziamenti agli dii, e giuochi
per la salvata vita del principe; e dichiarò
il dì natalizio di Agrippina per giorno
abbominevole. Il solo <i>Publio Peto Trasea</i>,
senatore onoratissimo, dappoichè, fu letta
quella lettera, uscì dal senato, per non
approvare nè disapprovare, il che poi
gli costò caro. Ma Nerone dopo il misfatto <span class="fnote">[Sueton., in Neron., c. 34.]</span>
si sentì gran tempo rodere il
cuore dalla coscienza; sempre avea davanti
agli occhi l'immagine dell'estinta
madre e gli parea di veder le furie
che il perseguitassero colle fiaccole accese.
Nè il mutar di luogo e l'andare
a Napoli ed altrove, servì a liberarlo
dall'interno strazio. Neppure s'attentava
di ritornar più a Roma, temendo d'essere
<span class="pagenum"><a name="Page_216" id="Page_216"></a>[216]</span>
in orrore a tutti. Ma gl'ispiravano
del coraggio i bravi cortigiani, facendogli
anzi sperare cresciuto l'amore del popolo
per aver liberata Roma dalla più
ambiziosa e odiata donna del mondo.
In fatti, restituitosi alla città, trovò anche
più di quel che sperava, movendosi
e grandi e piccoli per paura di un sì
spietato principe a fargli onore. Andò
dunque come trionfante al Campidoglio,
persuaso ch'egli potea far tutto a man
salva, dacchè tutti, o perchè l'amavano,
o perchè avviliti, non sapeano se non
adorare i di lui supremi voleri. Affettò
ancora la clemenza con richiamare a
Roma <i>Giunia Calvina, Calpurnia, Valerio
Capitone</i> e <i>Licinio Gabalo</i>, esiliati già
dalla madre. Ma in questo medesimo
anno col veleno abbreviò la vita a <i>Domizia</i>
sua zia paterna, con occupar tutti
i suoi beni posti in quel di Baja e di
Ravenna, prima ancora ch'ella spirasse.
Quivi alzò de' magnifici trofei, che duravano
anche ai tempi di Dione <span class="fnote">[Dio, lib. 61.]</span>. Mirabil
cosa nondimeno fu, che parlando molti
liberamente di tali eccessi, ed uscendo
non poche pasquinate, pure, egli, benchè
dalle sue spie informato di quanto succedea,
ebbe tal prudenza da dissimular
tutto, e da non gastigar alcuno per questo,
paventando di accrescere, altrimente
facendo, il romore nel popolo.
</p>

<hr />

<h2 class="hidden"><a name="LX" id="LX"></a>LX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LX</span>. Indizione <span class="scp">III</span>.</td>
  </tr>
  <tr>
    <td><span class="sc">Pietro Apostolo</span> papa 32.</td>
  </tr>
  <tr>
    <td><span class="sc">Nerone Claudio</span> imper. 7.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Nerone Claudio Augusto</span> e <span class="sc">Cosso Cornelio Lentulo</span>.
</p>

<p>
Dicendo Svetonio, che Nerone tenne
questo consolato per soli sei mesi nelle
calende di luglio dovettero succedere a
lui e al collega due altri consoli. Il nome
loro ci è ignoto. Alcuni han sospettato
che fossero <i>Tito Ampio Flaviano</i> e <i>Marco
Aponio Saturnino</i>, perchè da Tacito son
<span class="pagenum"><a name="Page_217" id="Page_217"></a>[217]</span>
chiamati uomini consolari, ed ebbero
poscia de' governi. Andossi poi sempre
abbandonando Nerone <span class="fnote">[Tacitus, Annal., lib. 14, cap. 14.]</span> ai divertimenti
e piaceri, dappoichè non vivea più la
madre, che il tenea pure in qualche suggezione.
Sin da fanciullo si dilettava egli
di andare in carretta e di condurre i
cavalli. Avea anche imparato a sonar di
cetra e a cantare. Diedesi ora in preda
a questi sollazzi, sì sconvenevoli ad un
imperadore. Seneca e Burro gli permisero
il primo, per distorlo dagli altri, purchè
corresse co' cavalli nel circo vaticano
chiuso per non lasciarsi vedere dal popolo.
Ma non si potè contenere il vanissimo
giovane; volle degli spettatori, e il
lor plauso l'invogliò ad invitarvi anche
del popolo, il quale godendo di veder fare
i principi ciò ch'esso fa, e perciò gonfiandolo
con alte lodi, maggiormente l'incitò
a quel plebeo mestiere <span class="fnote">[Dio, lib. 61.]</span>. Tuttavia
ben conoscendo, che i saggi erano d'altro
sentimento, credette di schivar il disonore,
con cercare de' compagni nobili che
imitasser lui ne' pubblici divertimenti.
Perciò venutogli in capo di far de' giuochi
di somma magnificenza in onor della
madre, che durarono più giorni, si videro
nobili dell'uno e dell'altro sesso, non
solo dell'ordine equestre, ma anche del
senatorio, comparir ne' teatri, ne' circhi
e negli anfiteatri, con esercitar pubblicamente
le arti riserbate in addietro alle
sole persone vili e plebee, con sonar
nelle orchestre, rappresentar commedie e
tragedie, ballar ne' teatri, far da gladiatori
e da carrettieri: alcuni di propria
elezione, ed altri per non disubbidir
Nerone che gl'invitava. Mirava il popolo,
ed anche i forestieri riconoscevano, che
quegli attori, dimentichi della lor nascita,
erano chi un Furio, chi un Fabio,
chi un Valerio, un Porcio, un Appio, ed
altri simili della nobiltà primaria. Al
veder cotali novità e stravaganze, ne
gemevano forte i saggi, sì pel disonor
delle famiglie, come ancora perchè veniva
<span class="pagenum"><a name="Page_218" id="Page_218"></a>[218]</span>
con ciò a crescere troppo smisuratamente
la corruttela de' costumi. Rammaricavansi
inoltre osservando le incredibili spese
che facea Nerone, non solamente in questi
sì sfoggiati divertimenti, ma anche
negl'immensi regali alla plebe con gittar
dei segni, ne' quali era scritto quella sorta
di dono che dovea darsi a chi avea
la fortuna d'aggraffarli come cavalli,
schiavi, vesti, danari. Ben prevedevano
che tanto scialacquamento andrebbe a
finire in nuovi aggravi ed estorsioni sopra
il pubblico, siccome in fatti avvenne.
Instituì eziandio Nerone altri giuochi,
appellati Giovenali in onore della prima
volta ch'egli si fece far la barba:
rito festivo presso i Romani. Que' preziosi
peli in una scatola d'oro furono consecrati
a Giove. In que' giuochi danzarono
i più nobili fra i Romani, e bella figura
fra l'altre dame fece Elia Catula, giovinetta
di ottanta anni, che ballò un minoetto.
Chi de' nobili non potea ballare, cantava;
ed eranvi scuole apposta, dove
concorrevano ad imparare uomini e donne
di prima sfera, fanciulle, giovanetti,
vecchi, per far poscia con leggiadria il
loro mestiere ne' pubblici teatri. Che se
alcuno, non potendo di meno, per vergogna
vi compariva mascherato. Nerone
gli cavava la maschera, e si venivano
a conoscere persone impiegate ne' più riguardevoli
magistrati.
</p>

<p>
Nè lo stesso Nerone volle in fine
essere da meno degli altri. Uscì anche
egli nella scena in abito da suonator di
cetra, ed oltre al suonare, fece sentir la
sua da lui creduta melodiosa voce, la
qual nondimeno si trovò sì somigliante
a quella de' capponi cantanti, che niun
potea ritener le risa, e molti piangeano
per rabbia. Se crediamo a Dione, Burro
e Seneca assistenti servivano a lui di
suggeritori, e andavangli poi facendo
plauso colle mani e coi panni, per invitare
allo stesso l'udienza. Tacito <span class="fnote">[Tacitus, lib. 14, cap. 15.]</span> anch'egli
lo attesta di Burro, ma con aggiungere
che internamente se ne affliggeva.
<span class="pagenum"><a name="Page_219" id="Page_219"></a>[219]</span>
Nè già era permesso <span class="fnote">[Sueton., in Nerone, cap. 23.]</span>, allorchè cantava
questo insigne maestro, ad alcuno l'uscir
di teatro, per qualsivoglia bisogno che
occorresse. Quella era la voce d'Apollo;
niun v'era che potesse uguagliarsi a
lui nella melodia del canto. Così gli adulatori.
Volle egli ancora che si tenesse
una gara di poesia e d'eloquenza, e vi
entrò anch'egli coll'invito de' giovani
nobili. Non è difficile l'immaginarsi a
chi toccasse la palma e il premio. Furono
similmente richiamati a Roma i pantomimi,
perchè divertissero il popolo nei
teatri, ma non già ne' giuochi sacri. Apparve
in quest'anno una cometa. Il volgo,
imbevuto dell'opinione, che questo
predica la morte de' principi, cominciò
a fare i conti su la vita di Nerone,
e a predire chi a lui succederebbe. Concorrevano
molti in <i>Rubellio Plauto</i>, discendente
per via di donne dalla famiglia
di Giulio Cesare, personaggio ritirato
e dabbene. Ne fu avvertito Nerone. Si
aggiunse, che trovandosi a desinare il
medesimo imperadore in Subbiaco, un
fulmine gli rovesciò le vivande e la tavola.
Perchè quel luogo era vicino a Tivoli,
patria dei maggiori d'esso Plauto,
la pazza gente perduta nelle superstizioni
maggiormente si confermò nella predizione
suddetta. Fece dunque Nerone intendere
a Rubellio Plauto, che miglior
aria sarebbe per lui l'Asia, dov'egli possedeva
dei beni. Gli convenne andar là
colla sua famiglia, ma per poco tempo,
perchè da lì a due anni Nerone mandò
ad ucciderlo. Venne in questi tempi a
morte <i>Quadrato</i>, governatore della Siria,
e quel governo fu dato a <i>Corbulone</i>,
da cui dicemmo ch'era stata acquistata
l'Armenia. Trovavasi da gran tempo in
Roma <i>Tigrane</i>, nipote d'<i>Archelao</i>, che già
fu re della Cappadocia, avvezzato ad una
servile pazienza. Ottenne egli da Nerone
di poter governare l'Armenia con titolo
di re; e andato colà, fu assistito da Corbulone
con un corpo di soldatesche tali,
che, al dispetto di molti, più inclinati al
<span class="pagenum"><a name="Page_220" id="Page_220"></a>[220]</span>
dominio de' Parti, n'ebbe il pacifico possesso,
benchè poi non vi potesse lungo
tempo sussistere <span class="fnote">[Tacitus, lib. 14, cap. 27.]</span>. Pozzuolo in questo
anno acquistò il diritto di colonia, e il
cognome di Nerone; intorno a che disputano
gli eruditi, perchè da Livio e da
Vellejo abbiamo, che tanti anni prima
Pozzuolo fu colonia, e Frontino fa autore
Augusto di una nuova colonia in quella
città. In questi tempi Laodicea, illustre
città della Frigia restò rovinata da un
tremuoto; ma quel popolo la rimise in
piedi colle proprie ricchezze senza aiuto
de' Romani.
</p>

<hr />

<h2 class="hidden"><a name="LXI" id="LXI"></a>LXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXI</span>. Indizione <span class="scp">IV</span>.</td>
  </tr>
  <tr>
    <td><span class="sc">Pietro Apostolo</span> papa 33.</td>
  </tr>
  <tr>
    <td><span class="sc">Nerone Claudio</span> imper. 8.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cajo Cesonio Peto</span> e <span class="sc">Cajo Petronio Turpiliano</span>.
</p>

<p>
Non è certo il prenome di <i>Cajo</i> pel
secondo di questi consoli, nè sappiamo
chi nelle calende di luglio loro succedesse
nella dignità. Motivo <span class="fnote">[Tacitus, ibid.]</span> ai pubblici ragionamenti
diedero in quest'anno due
iniquità, commesse in Roma, l'una da
un nobile, l'altra da un servo. Mancò di
vita <i>Domizio Balbo</i>, ricco, e della prima
nobiltà, senza figliuoli. <i>Valerio Fabiano</i>,
senatore, con un falso testamento, a cui
tennero mano altri nobili colle lor soscrizioni
e sigilli, corse all'eredità.
Convinto di falsario, degradato con gli altri
suoi complici, riportò la pena statuita
dalla legge Cornelia. Ucciso fu da un suo
servo, o vogliam dire schiavo, <i>Pedanio
Secondo</i>, prefetto di Roma. Ne aveva
egli al suo servigio quattrocento, tra maschi
e femmine, grandi e piccoli, essendo
soliti i ricchi Romani a tenerne una prodigiosa
quantità al loro servigio. Benchè
fossero quasi tutti innocenti di quel misfatto,
doveano morire secondo il rigore
<span class="pagenum"><a name="Page_221" id="Page_221"></a>[221]</span>
delle antiche leggi; ma fattasi grande adunanza
di gente plebea per difendere
quegl'infelici, l'affare fu portato al senato;
ed intorno a ciò si fece lungo dibattimento,
con prevalere in fine la sentenza
del supplicio di tutti. Nerone mandò
un ordine alla plebe di attendere ai fatti
suoi, e somministrò quanti soldati occorressero
per iscortare i condannati. I
mali portamenti degli uffiziali nella Bretagna
cagion furono di far perdere circa
questi tempi quasi tutto quel paese che vi
aveano acquistato i Romani; e ciò perchè
si volle rimetter ivi il confisco dei
beni de' delinquenti, da cui Claudio gli
avea esentati. Anche <i>Seneca</i>, se crediamo
a Dione <span class="fnote">[Dio, lib. 61.]</span>, avea dato ad usura un milione
a que' popoli, e con violenza ne
esigeva non solo i frutti, ma anche il capitale.
Inoltre, <i>Boendicia</i> o sia <i>Bunduica</i>
vedova <span class="fnote">[Tacitus, lib. 12, cap. 29.]</span> di <i>Prasutago re</i> di una parte
di quella grand'isola, si protestava anche
essa troppo scontenta delle infinite prepotenze
ed insolenze fatte dai Romani a
sè stessa, a due figlie e a tutto il suo
popolo. Questa regina, donna d'animo
virile, quella fu che sonò in fine la tromba
col muovere i suoi e i circostanti popoli
a sollevarsi contra degl'indiscreti
Romani con prevalersi della buona congiuntura
che <i>Svetonio Paolino</i>, governatore
della parte della Bretagna romana,
e valoroso condottier d'armi, era ito a
conquistare un'isola ben popolata, adiacente
alla Bretagna. Con un'armata
dicono, di cento ventimila persone vennero
i sollevati addosso alla nuova colonia
di Camaloduno, e la presero di
assalto. Dopo due dì ebbero anche il
tempio di Claudio, mettendo quanti Romani
vennero alle lor mani, tutti a fil
di spada, senza voler far prigionieri.
Petilio Cereale, venuto per opporsi con una
legione, fu rotto, messa in fuga la cavalleria,
e tutta la fanteria tagliata a pezzi.
Portate queste funeste nuove a Svetonio
Paolino, frettolosamente si mosse, e venne
<span class="pagenum"><a name="Page_222" id="Page_222"></a>[222]</span>
a Londra, luogo di una colonia scarsa,
ma celebre città anche allora per la
copia grande dei mercatanti e del commercio.
Benchè pregato con calde lagrime
dagli abitanti di fermarsi alla lor difesa,
volle piuttosto attendere a salvare
il resto della provincia. S'impadronirono
i ribelli di Londra e di Verulamio, nè vi
lasciarono persona in vita. Credesi che
in que' luoghi perissero circa settanta o
ottantamila fra cittadini romani e collegati.
Si trovò poi forzato Svetonio,
perchè mancava di viveri, ad azzardare
una battaglia, ancorchè non avesse potuto
ammassare che dieci mila combattenti;
laddove i nemici da Dione si fanno ascendere
a dugento trentamila persone,
numero probabilmente, secondo l'uso
delle guerre, o per disattenzion de' copisti,
troppo amplificato. Boendicia stessa
comandava quella grande armata. Dopo
fiero combattimento prevalse la disciplina
militare dei pochi allo sterminato numero
dei Britanni, che furono sconfitti, con
essersi poi detto che restarono sul campo
estinti circa ottantamila di essi, numero
anch'esso eccessivo. Comunque, sia insigne
e memoranda fu quella vittoria.
Boendicia morì poco dappoi, o per malattia
o per veleno ch'essa medesima prese,
e colla sua morte tornò fra non molto
all'ubbidienza de' Romani il già rivoltato
paese, con avervi Nerone inviato un
buon corpo di gente dalla Germania, il
quale servì a Svetonio per compiere
quell'impresa.
</p>

<hr />

<h2 class="hidden"><a name="LXII" id="LXII"></a>LXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXII</span>. Indizione <span class="scp">V</span>.</td>
  </tr>
  <tr>
    <td><span class="sc">Pietro Apostolo</span> papa 34.</td>
  </tr>
  <tr>
    <td><span class="sc">Nerone Claudio</span> imper. 9.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Publio Mario Celso</span> e <span class="sc">Lucio Asinio Gallo</span>.
</p>

<p>
Perchè Tacito sul principio di questo
anno nomina <i>Giunio Marullo, console
disegnato</i>, il quale poi non apparisce
console, perciò possiam credere ch'egli
fosse sostituito ad alcun d'essi consoli
<span class="pagenum"><a name="Page_223" id="Page_223"></a>[223]</span>
ordinari, oppure all'uno degli straordinari,
succeduti nelle calende di luglio, i
quali si tiene che fossero <i>Lucio Anneo
Seneca</i> maestro di Nerone, e <i>Trebellio
Massimo</i>. Nel gennaio dell'anno presente <span class="fnote">[Tacitus, lib. 14, cap. 48.]</span>
accusato fu e convinto <i>Antistio
Sostano</i> pretore, d'aver composto dei
versi contro l'onor di Nerone. I senatori
più vili, fra' quali <i>Aulo Vitellio</i>, che
fu poi imperadore, conchiusero dovuta
la pena della morte a questo reato. Non
osavano aprir bocca gli altri. Il solo <i>Peto
Trasea</i> ruppe il silenzio, sostenendo che
bastava relegarlo in un'isola, e confiscargli
i beni, nel qual parere venne il
resto dei senatori. Nondimeno fu creduto
meglio di udir prima il sentimento di
Nerone, il quale mostrò bensì molto risentimento
contra d'Antistio, eppur si
rimise al senato, con facoltà ancora di
assolverlo. Si eseguì la sentenza del bando.
In quest'anno ancora il suddetto
Trasea, uomo di petto, e rivolto sempre
al pubblico bene, propose che si proibisse
ai popoli delle provincie il mandare i
lor deputati a Roma, per far l'elogio dei
loro governatori; perchè questo onore
sel procuravano i magistrati colla troppa
indulgenza, e col permettere ai popoli
delle indebite licenze, per non disgustarli.
L'ultimo anno fu questo della vita di
<i>Burro prefetto del pretorio</i>, uomo d'onore
e di petto, che avea finquì trattenuto
Nerone dall'abbandonarsi affatto ai suoi
capricci, e massimamente alla crudeltà.
Restò in dubbio s'egli morisse, di mal
naturale, oppure di veleno, per quanto ne
scrive Tacito <span class="fnote">[Tacitus, ibid., cap. 51.]</span>; poichè, per conto di
Svetonio <span class="fnote">[Sueton., in Nerone, cap. 35.]</span> e di Dione <span class="fnote">[Dio, lib. 61.]</span>, amendue crederono
che Nerone, rincrescendogli ormai
d'aver un soprastante che non si
accordava con tutti i suoi voleri, il facesse
prima del tempo sloggiar dal mondo.
Gran perdita fece in lui il pubblico, e
molto più, perchè Nerone in vece d'uno
<span class="pagenum"><a name="Page_224" id="Page_224"></a>[224]</span>
creò due altri prefetti del pretorio, cioè
<i>Fenio Rufo</i>, uomo dabbene, ma capace di
far poco bene per la sua pigrizia, e <i>Sofonio
Tigellino</i>, uomo screditato per tutt'i
versi, ma carissimo per la somiglianza
de' depravati costumi a Nerone. Con
questo iniquo favorito cominciò Nerone
ad andare a vele gonfie verso la tirannia
e pazzia. Allora fu, che <i>Seneca</i> conobbe
che non era più luogo per lui presso di
un principe, il quale si lascerebbe da lì
innanzi condurre dai consigli de' cattivi,
e già cominciava a dimostrar poca confidenza
a lui. Il pregò dunque di buona licenza,
per ritirarsi a finir quietamente i
suoi giorni, con offerirgli ancora tutto il
capitale de' beni a lui finquì pervenuti o
per la munificenza del principe, o per
industria propria <span class="fnote">[Sueton., in Nerone, c. 35.]</span>. Nerone con bella
grazia gliela negò, ed accompagnò la negativa
con tenere espressioni d'affetto e
di gratitudine, giungendo sino a dirgli
di desiderar egli piuttosto la morte, che
di far mai alcun torto ad un uomo,
a cui si professava cotanto obbligato.
Quel che potè dal suo canto Seneca; giacchè
non si fidava di sì belle parole; fu
di ricusar da lì innanzi le visite, di non
volere corteggio nell'uscire di casa; il
che era anche di rado, fingendosi mal
concio di salute, ed occupato da' suoi studi.
Si ridusse ancora a cibarsi di solo
pane ed acqua e di poche frutta, o per
sobrietà o per paura del veleno.
</p>

<p>
Già dicemmo, che <i>Ottavia</i> figliuola
di Claudio Augusto, e moglie di Nerone,
era per la sua saviezza e pazienza un'adorabile
principessa; ma non già agli
occhi di Nerone, troppo diverso da lei
d'inclinazione e di costumi. Certamente
egli non ebbe mai buon cuore per lei, e
dacchè introdusse in corte <i>Poppea Sabina</i>,
cominciò anche ad odiarla <span class="fnote">[Tacit., lib. 14, c. 60. Dio, lib. 61. Suetonius, c. 35.]</span> per le
continue batterie di quell'impudica, che
non potea stabilire la sua fortuna se non
sulle rovine d'Ottavia. Tanto disse, tanto
<span class="pagenum"><a name="Page_225" id="Page_225"></a>[225]</span>
fece questa maga che in quest'anno, col
pretesto della sterilità di essa Ottavia,
Nerone la ripudiò, e da lì a pochi dì arrivò
Poppea all'intento suo di essere
sposata da lui. Nondimeno qui non finì
la guerra. Poppea, sovvertito uno de' familiari
di Ottavia, la fece accusar di un
illecito commercio con un suonatore di
flauto, nominato Eucero. Furono perciò
messe ai tormenti le di lei damigelle,
ed estorta da alcune con sì violento
mezzo la confession del fallo; ma altre
sostennero con coraggio l'innocenza della
padrona, e dissero delle villanie a Tigellino,
ministro non meno di questa crudeltà,
che della morte data poco innanzi
a <i>Silla</i> e a <i>Rubellio Plauto</i> già mandati
da Nerone in esilio. Fu relegata <i>Ottavia</i>
nella Campania, e messe guardie alla di
lei casa, per tenerla ristretta. Ma perciocchè
il popolo, che amava forte questa
buona principessa, apertamente mormorava
di sì aspro trattamento, la fece Nerone
ritornare a Roma. Pel suo ritorno
andò all'eccesso la gioia del popolo, perchè,
ruppe le statue alzate in onor di
Poppea, e coronò di fiori quelle di Ottavia,
con altre pazzie d'allegria sediziosa;
di che diede motivo a Poppea di
caricar la mano contra dell'odiata principessa,
persuadendo a Nerone che il di
lei credito era sufficiente a rovesciare il
suo trono. Fu perciò chiamato a corte
l'indegno Aniceto, che già avea tolta di
vita Agrippina, acciocchè servisse ancora
ad abbattere Ottavia, col fingere d'aver
tenuta disonesta pratica con lei. Perchè
gli fu minacciata la morte, se ricusava
di farlo, ubbidì. Promossa l'infame accusa
colla giunta d'altre inventate dal
maligno principe di aborto procurato, di
ribellioni macchinate, l'infelice principessa,
in età di soli ventidue anni, venne
relegata nell'isola Pandalaria, dove passato
poco tempo Nerone le fece levar la
vita, e portar anche il suo capo a Roma,
acciocchè l'indegna Poppea s'accertasse
della verità del suo crudel trionfo. Di
tante iniquità commesse da Nerone, forse
<span class="pagenum"><a name="Page_226" id="Page_226"></a>[226]</span>
niuna riuscì cotanto sensibile al popolo
romano, come il miserabil fine d'una sì
saggia ed amata principessa, la quale
portava anche il titolo di Augusta, e massimamente
al vederla condannata per
così patenti ed indegne calunnie. La ricompensa
ch'ebbe Aniceto dell'indegna
sua ubbidienza, fu di essere relegato
in Sardegna, dove ben trattato terminò
poscia con suo comodo la vita. Pallante,
già potentissimo liberto sotto Claudio,
morì in quest'anno, e fu creduto per veleno
datogli da Nerone, affin di metter le
griffe sopra le immense di lui ricchezze.
</p>

<hr />

<h2 class="hidden"><a name="LXIII" id="LXIII"></a>LXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Pietro Apostolo</span> papa 35.</td>
  </tr>
  <tr>
    <td><span class="sc">Nerone Claudio</span> imper. 10.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Publio Mario Celso</span> e <span class="sc">Lucio Asinio Gallo</span>.
</p>

<p>
Erano tuttavia imbrogliati gli affari
dell'Armenia, dacchè Nerone avea colà
inviato col titolo di re <i>Tigrane</i> <span class="fnote">[Tacitus, Annal., lib. 15, cap. 1.]</span>. <i>Vologeso</i>
re de' Parti persisteva più che mai
nella pretension di quel regno, per coronarne
<i>Tiridate</i> suo fratello, che gliene
faceva continue istanze. Ma andava titubando,
finchè Tigrane il fece risolvere a
dar di piglio all'armi, per aver egli fatta
un'incursione nel paese degli Adiabeni
o sudditi o collegati de' Parti. Dopo aver
dunque Vologeso coronato Tiridate come
re dell'Armenia, e somministratogli
un possente esercito per conquistar quel
paese, si diede principio alla guerra. <i>Corbulone</i>,
governator della Siria, in aiuto
di Tigrane spedì due legioni, e nello stesso
tempo scrisse a Nerone, rappresentandogli
il bisogno d'un altro generale, per
accudire alla difesa dell'Armenia mentre
egli dovea difendere le frontiere della
sua provincia. Nerone v'inviò <i>Lucio
Cesennio Peto</i>, uomo consolare, cioè
ch'era stato console: il che ha fatto ad
<span class="pagenum"><a name="Page_227" id="Page_227"></a>[227]</span>
alcuni crederlo lo stesso che <i>Caio Cesennio
Peto</i>, da noi veduto console nell'anno
superiore 61 di Cristo, ma che da altri
vien tenuto per personaggio diverso.
Intanto i Parti, entrati nell'Armenia,
posero l'assedio ad Artasata capital di
quel regno, dove s'era ritirato Tigrane,
che non mancò di fare una valorosa difesa.
Corbulone allora inviò Casperio
centurione a Vologeso, per dolersi dell'insulto
che si facea ad un regno dipendente
dai Romani, minacciando dal suo
canto la guerra ai Parti, se non desistevano
da quelle violenze. Servì quest'ambasciata
ad inchinar Vologeso a' pensieri
di pace, ed avendo chiesto di mandare a
Nerone i suoi legati per trattarne, e pregarlo
di conferire lo scettro dell'Armenia
a Tiridate suo fratello, accettata fu la di
lui proferta, con patto di far cessare l'assedio
di Artasata: il che ebbe esecuzione.
Ma non è ben noto, che convenzione
segreta seguisse allora fra Corbulone e
Vologeso, avendo alcuni creduto che
tanto i Parti quanto Tigrane avessero
da abbandonar l'Armenia. Venuti a Roma
gli ambasciatori di Vologeso, nulla
poterono ottenere; e però il Parto ricominciò
la guerra in tempo che Cesennio
Peto giunse al governo dell'Armenia,
uomo di poca provvidenza e sapere in
quel mestiere, ma che si figurava di poter
fare il maestro agli altri. Prese Peto
alcune castella, passò anche il monte
Tauro, pensando a maggiori conquiste;
ma, all'avviso che Vologeso veniva con
grandi forze, fu ben presto a ritirarsi,
ed a lasciar gente ne' passi del monte
suddetto, per impedir l'accesso de' nemici,
con iscrivere intanto più e più lettere
a Corbulone, che venisse a soccorrerlo.
Forzò Vologeso i passi: a Peto
cadde il cuore per terra, perchè avea
troppo divise le sue genti, e colto fu con
due sole legioni. Però spedì nuove lettere
ad affrettar Corbulone, il quale intanto
avendo passato l'Eufrate, marciava a gran
giornate verso la Comagene o la Cappadocia,
per entrar poi nell'Armenia, Nulladimeno
<span class="pagenum"><a name="Page_228" id="Page_228"></a>[228]</span>
poco giovarono gli sforzi di Corbulone.
In questo mentre Vologeso strinse il
picciolo esercito di Peto, molti ne uccise;
e tal terrore mise al capitano de' Romani,
ch'egli solamente pensò a comperarsi la
salvezza con qualunque vergognosa condizione
che gli fosse esibita. Dimandando
dunque un abboccamento con gli uffiziali
di Vologeso, restò conchiuso, che l'armi
romane si levassero da tutta l'Armenia, e
cedessero ai Parti tutte le castella e munizioni
da bocca e da guerra; e che poi
Vologeso se l'intenderebbe coll'imperador
Nerone pel resto. Le insolenze dei
Parti furono poi molte; vollero entrar
nelle fortezze prima che ne fossero usciti
i Romani; affollati per le strade, dove
passavano i Romani, toglievano loro
schiavi, bestie e vesti; ed i Romani come
galline lasciavano far tutto per paura
che menassero anche le mani. Tanto
marciarono le avvilite truppe, che piene
di confusione arrivarono finalmente ad
unirsi con quelle di Corbulone, il quale,
deposto per ora ogni pensier dell'Armenia,
se ne tornò alla difesa della Siria
sua provincia.
</p>

<p>
Secondochè abbiam da Tacito, tutto
ciò avvenne nel precedente anno. Dione
ne parla più tardi. Nella primavera del
presente comparvero gli ambasciatori
di <i>Vologeso</i>, che chiedevano il regno dell'Armenia
per <i>Tiridate;</i> ma senza ch'egli
volesse presentarsi a Roma. Seppe
allora Nerone da un centurione, venuto
con loro, come stava la faccenda dell'Armenia,
perchè Cesennio Peto gliene avea
mandata una relazion ben diversa. Parve
a Nerone ed al senato che Vologeso si
prendesse beffa di loro, e perciò rimandati
gli ambasciatori di lui senza risposta, ma
non senza ricchi regali, fu presa la risoluzione
di far guerra viva ai Parti. Richiamato
Peto, tremante fu all'udienza di Nerone,
il quale mise la cosa in facezia, dicendogli,
senza lasciarlo parlare, «che gli
perdonava tosto, acciocchè essendo egli
sì pauroso, non gli saltasse la febbre
addosso.» Andò ordine a Corbulone
<span class="pagenum"><a name="Page_229" id="Page_229"></a>[229]</span>
di muovere l'armi contro de' Parti, e gli
furono inviati rinforzi di nuove truppe
e reclute; laonde egli passò alla volta
dell'Armenia. Tuttavia non ebbe dispiacere
che venissero a trovarlo gli ambasciatori
di Vologeso, per esortarli a rimettersi
alla clemenza di Cesare. S'impadronì
poi di varie castella, e diede tale
apprensione ai Parti, che <i>Tiridate</i> fece
premura di abboccarsi con lui. Mandati
innanzi gli ostaggi romani, Tiridate comparve
al luogo destinato; e veduto Corbulone,
fu il primo a scendere da cavallo,
e seguirono amichevoli accoglienze e
ragionamenti, nei quali Tiridate restò di
voler riconoscere dall'imperador romano
l'Armenia, e che verrebbe a Roma
a prenderne la corona, qualora piacesse
a Nerone di dargliela: del che Corbulone
gli diede buone speranze. In segno poi
della sua sommessione andò Tiridate a
deporre il diadema a piè dell'immagine
dell'imperadore, per ripigliarla poi dalle
mani del medesimo Augusto in Roma.
Noi non sappiamo che divenisse di <i>Tigrane</i>,
re precedente dell'Armenia <span class="fnote">[Tacitus, Annal., lib. 15, cap. 23.]</span>. Nacque
nell'anno presente a Nerone una figliuola
da Poppea, fatta andare apposta
a partorire ad Anzo, perchè quivi ancora
venne alla luce lo stesso Nerone. Ad essa
e alla madre fu dato il cognome di Augusta;
e il senato, pronto sempre alle adulazioni,
decretò altri onori ad amendue,
ed ordinò varie feste. Ma non passarono
quattro mesi, che questo caro pegno sel
rapì la morte. Nerone, che per tale acquisto
era dato in eccessi di gioia, cadde
in altri di dolore per la perdita che ne
fece. Si fecero in quest'anno i giuochi
de' gladiatori, e si videro anche molti
senatori e molte illustri donne combattere:
tanto innanzi era arrivata la follia de' Romani.
</p>

<p>
<span class="pagenum"><a name="Page_230" id="Page_230"></a>[230]</span>
</p>

<hr />

<h2 class="hidden"><a name="LXIV" id="LXIV"></a>LXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXIV</span>. Indizione <span class="scp">VII</span>.</td>
  </tr>
  <tr>
    <td><span class="sc">Pietro Apostolo</span> papa 36.</td>
  </tr>
  <tr>
    <td><span class="sc">Nerone Claudio</span> imper. 11.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Lecanio Basso</span> e <span class="sc">Marco Licinio Crasso</span>.
</p>

<p>
Andò in quest'anno Nerone a Napoli <span class="fnote">[Tacitus, Annal., lib. 15, cap. 33.]</span>
per vaghezza di far sentire a quei
popoli nel pubblico teatro la sua canora
voce. Grande adunanza di gente v'intervenne
dalle vicine città, per udire un
imperadore musico, un usignolo Augusto.
Ma occorse un terribile accidente, che
nondimeno a niun recò danno. Appena fu
uscita tutta la gente ch'esso teatro cadde
a terra. Pensava quella vana testa
di passar anche in Grecia, e in altre parti
di Levante, per raccogliere somiglianti
plausi; ma poi si fermò in Benevento, nè
andò più oltre, senza che se ne sappia il
motivo. Fra questi divertimenti fece accusar
<i>Torquato Silano</i>, insigne personaggio,
discendente da Augusto per via di
donne. Il suo reato era di far troppa
spesa per un particolare; ciò indicar
disegni di perniciose novità. Prima di essere
condannato, egli si tagliò le vene.
Tornato a Roma Nerone, volle dare una
cena sontuosa nel lago di Agrippa, come
ha Tacito. Dione <span class="fnote">[Dio, lib. 61.]</span> scrive ciò fatto nell'anfiteatro,
dove, dopo una caccia di
fiere, introdusse l'acqua per un combattimento
navale; e, dopo averne ritirata
l'acqua, diede una battaglia di gladiatori;
e finalmente, rimessavi l'acqua, fece la cena.
N'ebbe l'incombenza Tigellino. V'erano
superbe navi ornate d'oro e d'avorio,
con tavole coperte di preziosi tappeti, e
all'intorno taverne disposte in gran numero
con delicati cibi preparati per ognuno.
Canti, suoni dappertutto, ed illuminata
ogni parte. Concorso grande di
plebe e di nobiltà, tanto uomini che donne,
e tutta la razza delle prostitute. Che
<span class="pagenum"><a name="Page_231" id="Page_231"></a>[231]</span>
Babilonia d'infamità e di lascivie si vedesse
ivi, nol tacquero gli antichi, ma
non è lecito alla mia penna il ridirlo.
A questa abbominevole scena ne tenne
dietro un'altra, ma sommamente terribile
e funesta <span class="fnote">[Tacit., Annal., lib. 15, c. 38. Dio, lib. 61. Suet., in Ner., c. 38.]</span>. Attaccossi o fu attaccato
nel dì 19 di luglio il fuoco alla parte di
Roma, dov'era il Circo Massimo, pieno di
botteghe di venditori dell'olio. Spirava un
vento gagliardo, che dilatò l'incendio pel
piano e per le colline con tal furore, che
di quattordici rioni di quella gran città
dieci restarono orrida preda delle fiamme,
ed appena se ne salvarono quattro. Per
così fiera strage di case, di templi, di palazzi,
colla perdita di tanti mobili, e preziose
rarità ed antichità, accompagnata ancora
dalla morte d'assaissime persone, che
strida, che urli, che tumulto si provasse
allora, più facile è l'immaginarlo che il
descriverlo. Per sei giorni durò l'incendio
(altri dissero di più), senza poter
mai frenare il corso a quel torrente di
fuoco. Trovavasi Nerone ad Anzo,
allorchè ebbe nuova di sì gran malanno,
nè si mosse per restituirsi a Roma, se
non quando seppe che le fiamme si accostavano
al suo palazzo, e agli orti di
Mecenate, fabbriche anch'esse appresso
involte nell'indicibil eccidio.
</p>

<p>
Che quella bestia di Nerone fosse
l'autore di sì orrida tragedia, a cui non
fu mai veduta una simile in Italia, lo
scrivono risolutamente Svetonio e Dione
e chi poscia da loro trasse la storia romana.
Aggiungono, esser egli venuto
a sì diabolica invenzione, perchè Roma
abbondante allora di vie strette e torte
e di case disordinate, o poveramente
fabbricate, si rifacesse poi in miglior forma,
e prendesse il nome da lui; e che
specialmente egli desiderava di veder per
terra molte case e granai pubblici, che
gl'impedivano il fabbricare un gran palazzo
ideato da lui. Dicono di più, che
fur veduti i suoi camerieri con fiaccole
e stoppia attaccarvi il fuoco; e che Nerone,
<span class="pagenum"><a name="Page_232" id="Page_232"></a>[232]</span>
in quel mentre stava ad osservar lo
scempio, con dire: «Che bella fiamma!»
Aggiungono finalmente, ch'egli vestito in
abito da scena a suon di cetra cantò la
rovina di Troia. Ma fra le tante iniquità
di Nerone questa non è certa. Tacito la
mette in dubbio; e l'altre suddette particolarità
sono bensì in parte toccate da
lui, ma con aggiungere che ne corse la
voce. Trattandosi di un sì screditato imperadore,
conosciuto capace di qualsisia enormità,
facil cosa allora fu l'attribuire
a lui l'invenzione di sì gran calamità,
ed ora è a noi impossibile il discernere
se vero o falso ciò fosse. Si applicò tosto
Nerone a far alzare gran copia di case
di legno, per ricoverarvi tutti i poveri
sbandati, facendo venir mobili da Ostia
e da altri luoghi; comandò ancora, che
si vendesse il frumento a basso prezzo.
Quindi stese le sue premure, a far rifabbricare
la rovinata città, la quale (non
può negarsi) da questa sventura riportò
un incredibil vantaggio. Imperciocchè
con bel ordine fu a poco a poco rifatta,
tirate le strade diritte e larghe, aggiunti
i portici alle case, e proibito l'alzar di
troppo le fabbriche. Tutta la trabocchevol
copia dei rottami venne di tanto in
tanto condotta via dalle navi che conducevano
grani a Roma, e scaricata nelle
paludi di Ostia. Vuole Svetonio che Nerone
si caricasse del trasporto di quelle
demolizioni, per profittar delle ricchezze
che si trovavano in esse rovine; nè vi
si potevano accostare se non i deputati
da lui. Determinò di sua borsa premii
a chiunque entro di un tal termine di tempo
avesse alzata una casa o palagio: e
del suo edificò ancora i portici. Fece
distribuire con più proporzione l'acque
condotte per gli acquidotti a Roma, e
destinò i siti di esse, per estinguere al
bisogno gl'incendii, con altre provvisioni
che meritavano gran lode, ma non la
conseguirono per la comune credenza
che da lui fosse venuto sì orribil malanno.
Anch'egli imprese allora la fabbrica
del suo nuovo palazzo, che fu mirabil
<span class="pagenum"><a name="Page_233" id="Page_233"></a>[233]</span>
cosa, e nominato poi <i>la Casa doro.</i> Svetonio <span class="fnote">[Sueton., in Nerone, c. 31 et 32. Tacitus, Annal., lib. 15, cap. 42 et seqq.]</span>
ce ne dà un piccolo abbozzo. Tutto
il di dentro era messo a oro, ornato di
gemme, intarsiato di madreperle. Sale e
camere innumerabili incrostate di marmi
fini; portici con tre ordini di colonne che
si stendevano un miglio; vigne, boschetti,
prati, bagni, peschiere, parchi con ogni
sorta di fiere ed animali; un lago di
straordinaria grandezza, con corona di
fabbriche all'intorno a guisa di una città;
davanti al palazzo un colosso alto
centoventi piedi, rappresentante Nerone.
Allorchè egli vi andò poi ad alloggiare,
disse: «Ora sì che quasi comincio ad
abitare in un alloggio conveniente ad
un uomo.» Ma questa sì sontuosa e
stupenda mole, con altri vastissimi disegni
da lui fatti di sterminati canali, per
condur lontano sino a cento sessanta
miglia per terra l'acqua del mare, costò
ben caro al popolo romano, perciocchè
smunto e ridotto al bisogno il prodigo
Augusto, passò a mille estorsioni e rapine,
confiscando, sotto qualsivoglia pretesto,
i beni altrui, imponendo non più uditi
dazii e gabelle, ed esigendo contribuzioni
rigorose da tutte le città, ed anche
dalle libere e collegate; il che fu
quasi la rovina delle provincie. Nè ciò
bastando, mise mano ai luoghi sacri;
estraendone tutti i vasi d'oro e d'argento,
e le altre cose preziose. Mandò anche
per la Grecia e per l'Asia a spogliar
tutti que' templi delle ricche statue degli
stessi dii, e di ogni lor più riguardevole
ornamento.
</p>

<p>
Diede occasione lo spaventoso incendio
di Roma alla prima persecuzione
degl'imperatori pagani <span class="fnote">[Sueton., in Nerone, c. 16. Tacit., lib. 15, c. 42 et seqq.]</span> contra dei
Cristiani. Si era già non solo introdotta,
ma largamente diffusa nel popolo romano,
per le insinuazioni di s. Pietro Apostolo
e de' suoi discepoli, la religione di
Cristo; giacchè non duravano fatica i
<span class="pagenum"><a name="Page_234" id="Page_234"></a>[234]</span>
buoni a conservare la santità ed eccellenza
in confronto dell'empia e sozza dei
Gentili. Nerone, affin di scaricar sopra d'altri
l'odiosità da lui contratta per la comune
voce di aver egli stesso incendiata
quella gran città, calunniosamente, secondo
il suo solito, ne fece accusare i
Cristiani, siccome attestano Tertulliano,
Eusebio, Lattanzio, Orosio ed altri autori,
e fin gli stessi storici pagani Tacito
e Svetonio. Scrive esso Tacito, ma non
già Svetonio, che furono convinti di aver
essi attaccato il fuoco a Roma, quando
egli stesso poco dianzi avea attestato che
la persuasion comune ne facea autore
lo stesso Nerone; e Svetonio e Dione
ciò danno per certo. Non era capace di
sì enorme misfatto chi seguitava la legge
purissima di Gesù Cristo, e massimamente
durante il fervore e l'illibatezza
dei primi Cristiani. A che fine mai, gente
dabbene, e lasciata in pace, avea da cadere
in sì mostruoso eccesso? Perciò
una <i>gran moltitudine</i> di essi fu con aspri
ed inutili tormenti fatta morire sulle
croci, o bruciata a lento fuoco, o vestita
da fiere, per essere sbranata dai cani.
Vi si aggiunse ancora l'inumana invenzione
di coprirli di cera, pece e di altre
materie combustibili, e di farli servir di
notte, come tanti doppieri della crudeltà,
negli orti stessi di Nerone. Così cominciò
Roma ad essere bagnata dal sacro
sangue de' martiri. Confessa nondimeno
il medesimo Tacito, che gran compassione
produsse un così fiero macello di gente,
tuttochè, secondo lui, colpevole
per una religione contraria al culto dei
falsi dii. In questi tempi avendo ordinato
Nerone che l'armata navale tornasse al
porto di Miseno, fu essa sorpresa da così
impetuosa burrasca, che la maggior parte
delle galee e di altre navi minori s'andò
a fracassare nei lidi di Cuma.
</p>

<p>
<span class="pagenum"><a name="Page_235" id="Page_235"></a>[235]</span>
</p>

<hr />

<h2 class="hidden"><a name="LXV" id="LXV"></a>LXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXV</span>. Indizione <span class="scp">VIII</span>.</td>
  </tr>
  <tr>
    <td><span class="sc">Lino</span> papa 1.</td>
  </tr>
  <tr>
    <td><span class="sc">Nerone Claudio</span> imper. 12.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Aulo Licinio Nerva Siliano</span> e <span class="sc">Marco Vestino Attico</span>.
</p>

<p>
In una iscrizione, rapportata dal Doni
e da me <span class="fnote">[Thesaurus Novus Inscription., pag. 305, num. 4.]</span>, si legge SILANO ET ATTICO
COS. Se questa sussiste, non <i>Siliano</i>,
ma <i>Silano</i> sarà stato l'ultimo dei
suoi cognomi. Il cardinal Noris ed altri
sostentano <i>Siliano.</i> Per attestato di Tacito,
avea Nerone disegnati consoli per
le calende di luglio, <i>Plauzio Laterano</i>,
dalla cui persona o casa riconosce la
sua origine la Basilica Lateranense, ed
<i>Anicio Cereale.</i> Il primo, in vece del consolato,
ebbe da Nerone la morte, siccome
dirò. Fece lo stesso fine <i>Vestino Attico</i>,
cioè l'altro console ordinario. Però si
può tenere per fermo che <i>Cereale</i> succedesse
nel consolato. Roma <span class="fnote">[Tac., Annal., lib. 15, cap. 48 et seq. Dio, lib. 61. Sueton., in Nerone, cap. 36.]</span> in questo
anno divenne teatro di morti violente
per la congiura di <i>Caio Calpurnio Pisone</i>,
che fu scoperta. Era questi di nobilissima
famiglia, ben provveduto di beni
di fortuna, grande avvocato dei rei, e
però comunemente amato e stimato,
benchè dato ai piaceri ed al lusso, e
mancante di gravità di costumi. Sarebbe
volentieri salito sul trono, e per salirvi
conveniva levar di mezzo Nerone; il che
non parea tanto difficile, stante l'odio
comune. S'egli fosse il primo ad intavolar
la congiura, non si sa. Certo è bensì
che <i>Subrio</i>, o sia <i>Subio Flavio</i>, tribuno
di una compagnia delle guardie, e <i>Mario
Anneo Lucano</i> nipote di Seneca, e celebre
autore del poema della Farsalia, furono
de' primi ad entrarvi, e de' più disposti
ad eseguirla. Per una giovanil vanità
Lucano (era nato nell'anno 39
dell'Era nostra) non potea digerire che
<span class="pagenum"><a name="Page_236" id="Page_236"></a>[236]</span>
Nerone, per invidia, e pazza credenza di
saperne più di lui in poesia, gli avesse
proibita la pubblicazione del suddetto
poema, ed anche di far da avvocato nelle
cause. Entrò in questo medesimo concerto
anche <i>Plauzio Laterano</i>, console
disegnato, per l'amore che portava al
pubblico. Molti altri, o senatori, o cavalieri,
o pretoriani, ed alcune dame ancora,
chi per odio e vendetta privata, e
chi per liberar l'imperio da questo mostro,
tennero mano al trattato. Proposero
alcuni di ammazzarlo, mentre cantava
in teatro, o pur di notte, quando usciva
senza guardie per la città. Altri giudicavano
meglio di aspettare a far il colpo a
Pozzuolo, a Miseno o a Baja, avendo
a tal fine guadagnato uno de' principali
uffiziali dell'armata navale. In fine fu
stabilito di ucciderlo nel dì 12 di aprile,
in cui si celebravano i giuochi del Circo
a Cerere. Messo in petto di tanti il segreto,
per poca avvertenza di <i>Flavio Scevino</i>
traspirò. Fece egli testamento; diede la
libertà a molti servi; regalò gli altri;
preparò fasce per legar ferite: ed intanto,
benchè desse agli amici un bel convito,
e facesse il disinvolto, pure comparve
malinconico e pensoso. Milico suo liberto
osservava tutto, e perchè il padrone
gli diede da far aguzzare un pugnale rugginoso,
s'avvisò che qualche grande affare
fosse in volta. Sul far del giorno
questo infedele, animato dalla speranza
di una gran ricompensa, se n'andò agli
orti Serviliani, dove allora soggiornava
Nerone, e tanto tempestò coi portinai,
che potè parlare ad Epafrodito liberto di
corte, che l'introdusse all'udienza del
padrone. Furono tosto messe le mani
addosso a Scevino, che coraggiosamente
si difese, e rivolse l'accusa contro del
suo liberto. Ma perchè si seppe, avere
nel dì innanzi Scevino tenuto un segreto
e lungo ragionamento con Antonio Natale,
ancor questo fu condotto dai soldati.
Esaminati a parte, si trovarono discordi,
e poi alla vista de' tormenti confessarono
il disegno; e rivelarono i
<span class="pagenum"><a name="Page_237" id="Page_237"></a>[237]</span>
complici. Allo intendere si numerosa
frotta di congiurati, saltò tal paura addosso
a Nerone, che mise guardie dappertutto,
e nè pur si teneva sicuro in
qualunque luogo ch'egli si trovasse.
</p>

<p>
Vien qui Tacito annoverando tutti i
congiurati, e il loro fine. Molti furono
gli uccisi, e fra gli altri <i>Caio Pisone</i>, capo
della congiura, e <i>Lucano</i> poeta; altri, con
darsi la morte da sè stessi, prevennero il
carnefice; ed alcuni ancora la scamparono
colla pena dell'esilio. Fra gli altri
denunziati v'entrò anche <i>Lucio Anneo
Seneca</i>, insigne maestro della stoica filosofia;
ma che, se si avesse a credere
a Dione <span class="fnote">[Dio, lib. 61.]</span>, macchiato fu di nefandi vizii
d'avarizia di disonestà e di adulazione.
Di lui parla con istima maggiore
Tacito, scrittore alquanto più vicino a
questi tempi. Consisteva tutto il suo
reato nell'essere stato a visitarlo nel
suo ritiro <i>Antonio Natale</i>, e a lamentarsi
perchè non volesse ammettere <i>Pisone</i> in
sua casa, e trattare con lui. Al che avea
risposto Seneca, <i>non essere bene che
favellassero insieme; del resto dipendere
la di lui salute da quella di Pisone.</i> Trovavasi
Seneca nella sua villa, quattro
miglia lungi di Roma, e mentre era a
tavola con due amici, e con <i>Pompea Paolina</i>
sua moglie cara, arrivò Silvano tribuno
d'una coorte pretoriana ad interrogarlo
intorno alla suddetta accusa.
Rispose con forti ragioni, nulla mostrò
di paura, e parlò senza punto turbarsi
in volto. Portata la risposta a Nerone,
dimandò, il crudele, se Seneca pensava
a levarsi colle proprie mani la vita. Disse
Silvano di non averne osservato alcun
segno. <i>Farà bene</i>, replicò allora Nerone,
ed ordinò di farglielo sapere. Intesa l'atroce
intimazione, volle Seneca far testamento,
e gli fu proibito. Quindi scelto
di morire collo svenarsi, coraggiosamente
si tagliò le vene, ed entrò nel bagno per
accelerare l'uscita del sangue. Dopo aver
lasciati alcuni bei documenti agli amici,
morì. Anche la moglie <i>Paolina</i> volle accompagnarlo
<span class="pagenum"><a name="Page_238" id="Page_238"></a>[238]</span>
collo stesso genere di morte,
e si svenò, ma per ordine di Nerone
fu per forza trattenuta in vita, ed alcuni
pochi anni visse dipoi, ma pallida sempre
in volto. Le straordinarie ricchezze di
Seneca si potrebbe credere gl'inimicassero
l'ingordo Nerone, se non che scrive
Dione ch'egli le avea dianzi cedute a lui,
per impiegarle nelle sue fabbriche. Ancorchè
il console <i>Vestinio</i> non fosse a
parte della congiura, pure si valse Nerone
di questa occasione per levarlo di
vita, e lo stesso fece d'altri ch'egli mirava
di mal occhio.
</p>

<p>
Andò poscia Nerone in senato, per
informar quei padri del pericolo fuggito
e dei delinquenti <span class="fnote">[Tacitus, Annal., lib. 16, cap. 1.]</span>; e però furono decretati
ringraziamenti e doni agli dii,
perchè avessero salvato un sì degno
principe; ed egli consecrò a Giove vendicatore
nel Campidoglio il suo pugnale.
Capitò in questi tempi a Roma <i>Cesellio
Basso</i>, di nascita Africano, uomo visionario,
che ammesso all'udienza di Nerone,
gli narrò come cosa certa, che nel
territorio di Cartagine in una vasta spelonca
stava nascosa una massa immensa
d'oro non coniato, quivi riposta o dalla
regina Didone, o da alcuno degli antichi
re di Numidia. Vi saltò dentro a piè pari
l'avido Nerone, senza esaminar meglio
l'affare, senza prendere alcuna informazione,
e subito fu spedita una
grossa nave, scelta come capace di sì
sfoggiato tesoro, con varie galee di scorta.
Nè d'altro si parlava allora che di questo
mirabil guadagno fra il popolo. Per
la speranza di un sì ricco aiuto di costa,
maggiormente s'impoverì il pazzo imperadore,
perchè si fece animo in ispendere
e spandere in pubblici spettacoli e
in profusion di regali. Ma con tutto il
gran cavamento fatto dal suddetto Basso,
nè pure un soldo si trovò; e però deluso
il misero, altro scampo non ebbe per
sottrarsi alle pubbliche beffe, che di togliere
colle sue mani a sè stesso la vita.
Ma se mancò a Nerone questa pioggia
<span class="pagenum"><a name="Page_239" id="Page_239"></a>[239]</span>
d'oro, si acquistò egli almeno un'incomparabil
gloria in quest'anno, coll'aver
fatta una pubblica comparsa nella scena
del teatro, dove recitò alcuni suoi versi.
Fattagli istanza dal popolazzo di metter
fuori la sua abilità anche in altri studii,
saltò fuori colla cetra in concorrenza
d'altri sonatori, e fece udir delle belle
sonate. Strepitosi furono i viva del popolo,
la maggior parte per dileggiarlo,
mentre i buoni si torcevano tutti al mirar
sì fatto obbrobrio della maestà imperiale.
E guai a que' nobili che non vi
intervennero: erano tutti messi in nota.
Fu in pericolo della vita <i>Vespasiano</i> (poscia
imperadore), perchè osservato dormire
in occasione di tanta importanza.
Conseguita la corona, passò Nerone, secondo
Svetonio e Dione <span class="fnote">[Sueton., in Nerone, cap. 35. Dio, lib. 62.]</span>, a far correre,
stando in carrozza, i cavalli. Ito poscia
a casa <span class="fnote">[Tacitus, lib. 16, c. 6.]</span>, tutto contento di sì gran
plauso, trovò la sola <i>Poppea</i> Augusta sua
moglie, che gli disse qualche disgustosa
parola. Benchè l'amasse a dismisura,
pure le insegnò a tacere con un calcio
nella pancia. Essa era gravida, e di questo
colpo morì. Donna sì delicata e vana,
che tutto dì era davanti allo specchio per abbellirsi;
voleva le redini d'oro alle
mule della sua carrozza; e teneva cinquecento
asine al suo servigio, per lavarsi
ogni dì in un bagno formato del
loro latte. S'augurava anche piuttosto
la morte, che di arrivare ad esser vecchia,
e a perdere la bellezza. Opinione
è d'insigni letterati <span class="fnote">[Baron., in Annal. Blanchinius, ad Anastasium. Pagius, in Critica Baroniana.]</span> che nel dì 29 di
giugno del presente anno, per comandamento
di Nerone, fosse crocifisso in Roma
il principe degli Apostoli <i>san Pietro</i>,
e che nel medesimo giorno ed anno venisse
anche decollato l'Apostolo de' Gentili
<i>san Paolo.</i> Certissima è la loro gloriosa
morte e martirio in Roma; ma
non sembra egualmente certo il tempo;
intorno a che potrà il lettore consultare
<span class="pagenum"><a name="Page_240" id="Page_240"></a>[240]</span>
chi ha maneggiato <i>ex professo</i> cotali
materie. Nel pontificato romano a lui
succedette <i>s. Lino.</i> Dopo la morte di
Poppea, Nerone, perchè <i>Antonia</i> figlia di
Claudio Augusto, e sorella di <i>Ottavia</i>
sua prima moglie, non volle consentir
alle sue nozze, trovò de' pretesti per farla
morire. Quindi sposò <i>Statilia Messalina</i>,
vedova di <i>Vestinio Attico</i> console,
a cui egli avea dianzi tolta la vita. Certe
altre sue bestialità, raccontate da Dione,
non si possono raccontar da me. E Tacito
aggiunge l'esilio o la morte da
lui data ad altri primarii romani, che
mai non gli mancavano ragioni per far
del male.
</p>

<hr />

<h2 class="hidden"><a name="LXVI" id="LXVI"></a>LXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXVI</span>. Indizione <span class="scp">IX</span>.</td>
  </tr>
  <tr>
    <td><span class="sc">Lino</span> papa 2.</td>
  </tr>
  <tr>
    <td><span class="sc">Nerone Claudio</span> imper. 13.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Lucio Telesino</span> e <span class="sc">Caio Svetonio Paolino</span>.
</p>

<p>
Funesto ancora fu l'anno presente
a Roma per l'infelice fine di molti illustri
romani, che tutti perirono per la
crudeltà di Nerone, principe giunto a
non saziarsi mai di sangue, perchè questo
sangue gli fruttava l'acquisto dei
beni de' pretesi rei. Tacito empie molte
carte <span class="fnote">[Tacitus, Annal., lib. 16, cap. 14 et seq.]</span> di sì tristo argomento. Io me
ne sbrigherò in poche parole, per risparmiare
la malinconia a chiunque, è per
leggere queste carte. Basterà solo rammentare
che <i>Anneo Mella</i>, fratello di <i>Seneca</i>,
e padre di <i>Lucano</i> poeta, accusato
si svenò e terminò presto il processo.
<i>Caio Petronio</i>, che ha il prenome di <i>Tito</i>
appresso Plinio, uomo di somma leggiadria,
e tutto dato al bel tempo, era divenuto
uno dei più favoriti di Nerone.
La gelosia di Tigellino, prefetto del pretorio,
gli tagliò le gambe, e il costrinse
a darsi la morte. Ma prima di darsela,
fece credere a Nerone di lasciarlo suo
erede, e gli mandò il suo testamento. In
<span class="pagenum"><a name="Page_241" id="Page_241"></a>[241]</span>
questo non si leggevano se non le infami
impurità ed iniquità di esso Nerone.
La descrizione de' costumi lasciati da
Tacito, ha dato motivo ad alcuni di crederlo
il medesimo, che <i>Petronio Arbitro</i>,
di cui restano i frammenti di un impurissimo
libro. Ma dicendo esso Tacito, che
questo Petronio fu proconsole della Bitinia
e console, egli sembra essere stato
quel <i>Cajo Petronio Turpiliano</i>, che abbiam
veduto console nell'anno 61 di Cristo, e
però diverso da <i>Petronio Arbitro.</i> Più di
ogni altro venne onorato dalla compassione
di tutti, e compianto il caso di <i>Peto
Trasea</i>, e di <i>Berea Sorano</i>, amendue senatori
e personaggi della prima nobiltà,
perchè non solo abbondavano di ricchezze,
ma più di virtù, di amore del
pubblico bene e di costanza per sostenere
le azioni giuste e riprovar le cattive.
Per questi lor bei pregi non potea di
meno l'iniquo Nerone di non odiarli, e
di non desiderar la morte loro. Però il
fargli accusare, benchè d'insussistenti
reati, lo stesso fu che farli condannare
dal senato, avvezzo a non mai contraddire
ai temuti voleri di Nerone. Così
restò priva Roma dei due più riguardevoli
senatori, ch'ella avesse in que' tempi,
crescendo con ciò il batticuore a ciascun'altra
persona di vaglia, giacchè in
tempi tali l'essere virtuoso era delitto.
Non parlo d'altri o condannati o esiliati
da Nerone nell'anno presente, mentovati
da Tacito, la cui storia qui ci torna
a venir meno perchè l'argomento è tedioso.
</p>

<p>
Secondo il concerto fatto con <i>Corbulone</i>
governator della Soria, <i>Tiridate</i>
fratello di Vologeso re dei Parti <span class="fnote">[Dio, lib. 63.]</span>, si
mosse in quest'anno per venir a prendere
la corona dell'Armenia dalle mani
di Nerone, conducendo seco la moglie, e
non solo i figliuoli suoi, ma quelli ancora
di Vologeso, di Pacoro e di Monobazo,
e una guardia di tremila cavalli. L'accompagnava
<i>Annio Viviano</i>, genero di
Corbulone, con gran copia d'altri Romani.
<span class="pagenum"><a name="Page_242" id="Page_242"></a>[242]</span>
Nerone, che forte si compiaceva
di veder venire a' suoi piedi questo re
barbaro, non perdonò a diligenza ed attenzione
alcuna, affinchè egli nel medesimo
tempo fosse trattato da par suo, e
comparisse agli occhi di lui la magnificenza
dell'imperio romano. Non volle Tiridate <span class="fnote">[Plinius, lib. 30, cap. 2.]</span>
venir per mare, perchè dato alla
magia, peccato riputava lo sputare o il
gittar qualche lordura in mare. Convenne
dunque condurlo per terra con sommo
aggravio dei popoli romani; perchè dacchè
entrò e si fermò nelle terre dell'imperio,
dappertutto sempre alle spese del
pubblico ricevè un grandioso trattamento
(il che costò un immenso tesoro), e tutte
le città per dove passò, magnificamente
ornate, l'accolsero con grandi acclamazioni.
Marciava Tiridate in tutto il viaggio
a cavallo, con la moglie accanto,
coperta sempre con una celata d'oro per
non essere veduta, secondo il rito de' suoi
paesi, che tuttavia con rigore si osserva.
Passato per Bitinia, Tracia ed Illirico, e
giunto in Italia, montò nelle carrozze che
gli avea inviato Nerone, e con esse arrivò
a Napoli, dove l'imperadore volle
trovarsi a riceverlo. Menato all'udienza,
per quanto dissero i mastri delle cerimonie,
non volle deporre la spada. Solamente
si contentò che fosse serrata con
chiodi nella guaina. Per questa renitenza
Nerone concepì più stima di lui; e maggiormente
se gli affezionò, allorchè sel
vide davanti con un ginocchio piegato a
terra, e colle mani alzate al cielo sentì darsi
il titolo di <i>Signore</i>. Dopo avergli
Nerone fatto godere in Pozzuolo un divertimento
con caccia di fiere e di tori,
il condusse seco a Roma. Si vide allora
quella vastissima città tutta ornata di lumi,
di corone, di tappezzerie, con popolo
senza numero accorso anche di
lontano, vestito di vaghe vesti, e coi soldati
ben compartiti coll'armi loro tutte
rilucenti. Fu soprattutto mirabile nella
mattina del dì seguente il vedere la gran
piazza e i tetti anch'essi coperti tutti
<span class="pagenum"><a name="Page_243" id="Page_243"></a>[243]</span>
di gente. Miravasi nel mezzo di esse assiso
Nerone in veste trionfale sopra un
alto trono, col senato e le guardie intorno.
Per mezzo di quel gran popolo condotti
Tiridate e il suo nobil seguito, s'inginocchiarono
davanti a Nerone, ed allora
proruppe il popolo in altissime grida,
che fecero paura a Tiridate, e il tennero
sospeso per qualche tempo. Fatto silenzio,
parlò a Nerone con umiltà non aspettata,
chiamando se stesso schiavo, e dicendo
di essere venuto ad onorar Nerone
come un suo dio, e al pari di Mitra,
cioè del sole, venerato dai Parti. Gli pose
dipoi Nerone in capo il diadema, dichiarandolo
re dell'Armenia; e dopo la funzione
passarono al teatro, ch'era tutto
messo a oro, per mirare i giuochi. Le
tende tirate per difendere la gente dal
sole, furono di porpora, sparse di stelle
d'oro, e in mezzo di esse la figura di
Nerone in cocchio, fatta di ricamo. Succedette
un sontuosissimo convito, dopo
il quale si vide quel bestion di Nerone
pubblicamente cantare e suonar di cetra:
e poi montato in carretta colla canaglia
de' cocchieri, vestito dell'abito loro, gareggiar
nel corso con loro.
</p>

<p>
Se ne scandalezzò forte Tiridate, e
prese maggior concetto di Corbulone, dacchè
sapeva servire e sofferire un padrone
sì fatto, senza valersi dell'armi contra di lui.
Anzi non potè contenersi da toccar
ciò in gergo allo stesso Nerone con dirgli:
«Signore, voi avete un ottimo servo
in Corbulone;» ma Nerone non penetrò
l'intenzion segreta di queste parole.
Fecesi conto, che i regali fatti da esso
Augusto a Tiridate ascendessero a due
milioni. Ottenne egli ancora di poter fortificar
Artasata, e a questo fine menò
da Roma gran quantità di artefici, con dar
poi a quella città il nome di Neronia. Da
Brindisi fu condotto a Durazzo, e passando
per le grandi e ricche città dell'Asia
ebbe sempre più occasion di vedere
la magnificenza e possanza dell'imperio
romano. Ma non ancor sazia
la vanità di Nerone per questa funzione che
<span class="pagenum"><a name="Page_244" id="Page_244"></a>[244]</span>
costò tanti milioni al popolo romano,
avrebbe pur voluto, che <i>Vologeso re
de' Parti</i> fosse venuto anch'egli a visitarlo,
e l'importunò su questo. Altra risposta
non gli diede Vologeso, se non che era
più facile a Nerone passare il Mediterraneo:
il che facendo, avrebbono trattato
di un abboccamento. Per questo rifiuto
a Nerone saltò in capo di fargli guerra;
ma durarono poco questi grilli,
perchè egli pensò ad una maniera più
facile di acquistarsi gloria: del che parleremo
all'anno seguente. Nacque <span class="fnote">[Joseph., de Bello Judaico, lib. 2, cap. 40.]</span> bensì
nell'anno presente la guerra in Giudea,
essendosi rivoltato quel popolo per le
strane avanie de' Romani, mentre <i>Cestio
Gallo</i> era governator della Siria, il quale
durò fatica a salvarsi dalle loro mani
in una battaglia. Fu obbligato Nerone
ad inviar un buon rinforzo di gente colà,
e scelse per comandante di quell'armata
<i>Vespasiano</i>, capitano di valore sperimentato.
Io so che all'anno seguente è comunemente
riferita la morte di <i>Corbulone</i>,
ricavandosi ciò da Dione. Ma
al trovar noi, per attestato di Giuseppe
Storico, allora vivente, il suddetto
Cestio Gallo al governo della Siria,
senzachè parli punto di Corbulone, può
dubitarsi che la morte di questo eccellente
uomo succedesse nell'anno presente.
E per valore e per amor della giustizia
non era inferiore Corbulone ad
alcuno de' più rinomati antichi Romani.
Nerone presso il quale passava per delitto
l'essere nobile, virtuoso e ricco,
non potè lasciarlo più lungamente in vita.
Coll'apparenza di volerlo promuovere a
maggiori onori, il richiamò dalla Siria,
ed allorchè fu arrivato a Cencre, vicino
a Corinto, gli mandò ad intimar la morte.
Se la diede egli colle proprie mani,
tardi pentito di tanta sua fedeltà ad un
principe sì indegno, e di essere venuto
disarmato a trovarlo. Perchè a noi qui
manca la Storia di Tacito, la cronologia
non va con piede sicuro.
</p>

<p>
<span class="pagenum"><a name="Page_245" id="Page_245"></a>[245]</span>
</p>

<hr />

<h2 class="hidden"><a name="LXVII" id="LXVII"></a>LXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXVII</span>. Indizione <span class="scp">X</span>.</td>
  </tr>
  <tr>
    <td><span class="sc">Clemente</span> papa 1.</td>
  </tr>
  <tr>
    <td><span class="sc">Nerone Claudio</span> imper. 14.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Fontejo Capitone</span> e <span class="sc">Cajo Giulio Rufo</span>.
</p>

<p>
Seguendo le congetture di vari letterati,
a <i>s. Lino papa</i>, che martire della
Fede finì di vivere in quest'anno, succedette
<i>Clemente</i>, personaggio che illustrò
dipoi non poco la Chiesa di Dio. Ho riserbato
io a parlar qui del viaggio fatto
da Nerone in Grecia, benchè cominciato
nell'anno precedente, per unir insieme
tutte le scene di quella testa sventata. La
natura, in mettere lui al mondo, intese
di fare un uomo di vilissima condizione,
un sonator di cetra, un vetturino, un
beccaio, un gladiatore, un buffone. La fortuna
deluse le intenzioni della natura,
con portare costui al trono imperiale;
ma sul trono ancora si vide poi
prevalere l'inclinazion naturale <span class="fnote">[Dio, lib. 63. Sueton., in Nerone, cap. 22]</span>. Invanito
egli delle tante adulatorie acclamazioni
che venivano fatte in Roma alla
soavità della sua voce, alla sua maestria
nel suono e bravura nel maneggiar i
cavalli stando in carretta: s'invogliò di
riscuotere un egual plauso dalle città
della Grecia, le quali portavano anche
allora il vanto di fare i più magnifici e
rinomati giuochi della terra. Perciò si
mosse da Roma a quella volta con un
esercito di gente, armata non già di lance
e scudi, ma di cetre, di maschere e
di abiti da commedia e tragedia. Con
questa corte degna di un tal imperadore,
comparve egli in quelle parti, astenendosi
nondimeno dal visitare Atene e Sparta
per alcuni suoi particolari riguardi. Fece
nell'altre città in mezzo ai pubblici teatri,
anfiteatri e circhi, da commediante,
da sonatore, da musico, da guidator di
carrette abbigliato, ora da servo, ora da
donna, ed anche da donna partoriente,
da Ercole, da Edipo e da altri simili
<span class="pagenum"><a name="Page_246" id="Page_246"></a>[246]</span>
personaggi. Le corone destinate per chi
vinceva ne' suddetti giuochi, tutte senza
fallo toccavano a lui. Dicono che ne riportasse
più di mille ottocento. Sì gli
erano care, che arrivando ambasciatori
delle città, per offerirgli i premii delle sue
vittorie, questi erano i primi alla sua
udienza, questi tenuti alla sua stessa tavola.
Pregato da essi talvolta di cantar
e sonare dopo il desinare, o dopo la cena,
senza lasciarsi molto importunare,
dava di mano alla chitarra, e gli esaudiva.
Si mostrava ognuno incantato dalla
sua divina voce: egli era il dio della
musica, egli un nuovo Apollo; laonde ebbe
a dire, non esservi nazione, che meglio
della greca sapesse ascoltando giudicar
del merito delle persone, e di aver
trovato essi soli degni di sè e de' suoi
studi. Le viltà, le oscenità commesse da
Nerone in tal occasione furono infinite;
immensi i regali e le spese. Ma nello
stesso tempo, per supplire ai bisogni della
borsa, impoverì i popoli della Grecia,
saccheggiò quei lor templi, a' quali non
per anche avea steso le griffe; confiscò
i beni di assaissime persone, condannate
a diritto e a rovescio. Mandò anche a
Roma e per l'Italia Elio, liberto di Claudio,
con podestà senza limite, per confiscare,
esiliare ed uccidere fino i senatori;
e costui il seppe servire di tutto
punto, facendo da imperadore, senza essersi
potuto conchiudere, chi fosse peggiore,
o egli o Nerone stesso.
</p>

<p>
Volle questo forsennato imperadore,
che i giuochi olimpici d'Elide, benchè si
dovessero far prima, si differissero sino
al suo arrivo in Grecia, per poterne
riportare il premio. Colla sua carretta
anch'egli entrò nel circo, ma cadutone
ebbe ad accopparsi, e più giorni per tal
disgrazia stette in letto. Con tutto ciò il
premio a lui fu assegnato. Passava male
per chi a lui non volea cedere <span class="fnote">[Lucian., in Nerone.]</span>. Nei
giuochi istmici un tragico, miglior musico
che politico, perchè non ebbe l'avvertenza
di desistere dal canto, per
<span class="pagenum"><a name="Page_247" id="Page_247"></a>[247]</span>
lasciar comparire quel di Nerone, che
dovea certamente essere più mirabile del
suo, fu strangolato sul teatro in faccia
di tutta la Grecia. Vennegli poi in pensiero
di far un'opera stabile per cui s'immortalasse
il suo nome: e fu quella di
tagliare lo stretto di Corinto, per unire
i due mari Ionio ed Egeo <span class="fnote">[Dio, lib. 63. Suetonius, in Nerone, c. 19.]</span>: disegno concepito
anche da Giulio Cesare e da molti
altri; ma per le molte difficoltà non
mai eseguito. Nulla parea difficile alla
gran testa di Nerone. Fu egli nel destinato
giorno il primo a rompere la terra
con un piccone d'oro, e a portar la terra
in una cesta, per animare gli altri
all'impresa: il che fatto, si ritirò a Corinto,
tenendosi per più glorioso di Ercole
a cagione di così gran prodezza. Furono
a quel lavoro impiegati i soldati, i
condannati e gran copia d'altra gente:
e Vespasiano <span class="fnote">[Joseph., de Bello Judaico, lib. 3]</span> gl'inviò apposta seimila
Giudei fatti prigioni. Non più di cinque
miglia di terra è lo stretto di Corinto;
eppure con tante mani in due mesi e
mezzo di lavoro non si arrivò a cavar
neppure un miglio di quel tratto. Non si
andò poi più innanzi, perchè affari premurosi
richiamarono Nerone a Roma.
Elio liberto, mandato da lui con plenipotenza
di far del male in Italia, l'andava
con frequenti lettere spronando a
ritornarsene, inculcando la necessità
della sua presenza in queste parti. Ma
Nerone, perduto in un paese dove giorno
non passava che non mietesse nuove
palme, non trovava la via di lasciar
quel cielo sì caro: quand'ecco
giugnere in persona Elio stesso, venuto
per le poste, che gli mise in corpo un
fastidioso sciroppo, avvertendolo che si
tramava in Roma una formidabil congiura
contro di lui. Allora sì, che s'imbarcò,
dopo essersi quasi un anno intero
<span class="pagenum"><a name="Page_248" id="Page_248"></a>[248]</span>
fermato in Grecia, alla quale accordò il
governarsi coi propri magistrati, e l'esenzione
da tutte le imposte; e venne alla
volta d'Italia. Sorpreso fu per viaggio
da una tempesta, per cui perdè i suoi
tesori, laonde speranza insorse fra molti,
che anch'egli in quel furore del mare
avesse a perire. Sano e salvo egli compiè
la navigazione, ma non già chi avea
mostrata speranza o desiderio di vederlo
annegato, perchè ne pagò la pena col suo
sangue. Come trionfante entrò in Roma
sullo stesso cocchio trionfale d'Augusto,
su cui veniva anche Diodoro citarista
suo favorito, corteggiato dai soldati, cavalieri
e senatori. Era addobbata ed illuminata
tutta la città, incessanti le
acclamazioni dettate dall'adulazione:
«Viva Nerone Ercole, Nerone Apollo,
Nerone, vincitor di tutti i giuochi. Beato
chi può ascoltar la tua voce!» A
questo segno era ridotta la maestà del
popolo romano. Mentre succedeano queste
vergognose commedie in Grecia e in
Italia, avea dato principio <i>Flavio Vespasiano</i> <span class="fnote">[Joseph., de Bello Judaico, lib. 3]</span>
alla guerra contro i sollevati
Giudei. Già il vedemmo inviato colà per
generale da Nerone. La prima sua impresa
fu l'assedio di Jotapat, luogo fortissimo
per la sua situazione. Vi spese
intorno quarantasette giorni, e costò la
vita di molti de' suoi; ma de' Giudei vi
perirono circa quarantamila persone, e
fra gli altri vi restò prigione lo stesso
<i>Giuseppe</i>, storico insigne della nazion
giudaica, il quale comandava a quelle
milizie. Perchè predisse a Vespasiano
l'imperio, fu ben trattato. Di molte altre
città e luoghi della Galilea s'impadronì
Vespasiano, e <i>Tito</i> suo figliuolo
riportò qualche vittoria in vari combattimenti,
con istrage di gran quantità di Giudei.
</p>

<p>
<span class="pagenum"><a name="Page_249" id="Page_249"></a>[249]</span>
</p>

<hr />

<h2 class="hidden"><a name="LXVIII" id="LXVIII"></a>LXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">LXVIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Clemente</span> papa 2.</td>
  </tr>
  <tr>
    <td><span class="sc">Nerone Claudio</span> imper. 15.</td>
  </tr>
  <tr>
    <td><span class="sc">Servio Sulpicio Galba</span> imper. 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Silio Italico</span> e <span class="sc">Marco Galerio Tracalo</span>.
</p>

<p>
Il console <i>Silio Italico</i> quel medesimo
è che fu poeta, e lasciò dopo di sè
un poema pervenuto sino ai dì nostri.
S'era egli meritata la grazia di Nerone,
e nello stesso tempo l'odio pubblico, col
brutto mestiere d'accusare e far condannare
varie persone. Consisteva la
riputazion di <i>Tracalo</i> nell'essere uomo
di singolar eloquenza, trattando le cause
giudiciali. Non durò il loro consolato più
del mese d'aprile, a cagion delle rivoluzioni
insorte, che liberarono finalmente
l'imperio romano da un imperador buffone,
mostro insieme di crudeltà <span class="fnote">[Dio, lib. 63. Sueton., in Nerone, cap. 40 et seqq.]</span>.
Ne' primi mesi dell'anno presente <i>Caio
Giulio Vindice</i>, vicepretore e governator
della Gallia Celtica, il primo fu ad alzar
bandiera contro di Nerone, col muovere
a ribellione que' popoli: al che non trovò
difficoltà, sentendosi essi troppo aggravati
dalle estorsioni e tirannie del
furioso imperadore, vivamente ancora
ricordate loro da Vindice in questa occasione.
Non teneva egli al suo comando
legione alcuna, ma avea ben molto coraggio,
e in breve tempo mise in armi
circa centomila persone di que' paesi.
Con tutto ciò le mire sue non erano già
rivolte a farsi imperadore; anzi egli
scrisse tosto a <i>Servio Sulpicio Galba</i>,
governatore della Spagna Taraconense <span class="fnote">[Sueton., in Galba, cap. 9 et seq.]</span>,
e personaggio di gran credito per
la sua saviezza, giustizia e valore, esortandolo
ad accettar l'imperio, con promettergli
anche la sua ubbidienza.
Perciò circa il principio di aprile, Galba,
<span class="pagenum"><a name="Page_250" id="Page_250"></a>[250]</span>
raunata una legione ch'egli avea in quella
provincia, con alquante squadre di cavalleria,
ed esposte la crudeltà e pazzie
di Nerone, si vide proclamato imperadore
da ognuno. Egli nondimeno prese
il titolo solamente di legato o sia di
luogotenente della repubblica. Dopo di
che si diede a far leva di gente, e a formare
una specie di senato. Parve un
felice augurio e preludio, l'essere arrivata
in quel punto a Tortosa in Catalogna
una nave d'Alessandria carica di
armi, senzachè persona vivente vi fosse
sopra. In questi tempi soggiornava l'impazzito
Nerone tutto dedito ai suoi vergognosi
divertimenti in Napoli quando
nel giorno anniversario, in cui avea uccisa
la madre, cioè nel di 21 di marzo,
gli arrivarono le nuove della ribellion
della Gallia e dell'attentato di Vindice.
Parve che non se ne mettesse gran pensiero
e piuttosto ne mostrasse allegria,
sulla speranza che il gastigo di quelle
ricche provincie gli frutterebbe degl'immensi
tesori. Seguitò dunque i suoi
spassi, e per otto giorni non mandò nè
lettere nè ordini, quasichè volesse coprir
col silenzio l'affare. Ma sopraggiunta
copia degli editti pubblicati da Vindice
nella Gallia, pieni d'ingiurie contra di
lui, allora si risentì. Quel che più gli
trafisse il cuore, fu il vedere, che Vindice
invece di Nerone il nominava col
suo primo cognome <i>Enobarbo</i>, <span class="fnote">[Philostratus, in Apoll.]</span> e diede
poi nelle smanie perchè il chiamava
<i>cattivo sonator di cetra. Ne conoscete voi
un migliore di me?</i> gridò allora rivolto
ai suoi, i quali si può ben credere che
giurarono di no. Venendo poi un dopo
l'altro nuovi corrieri, con più funesti
avvisi, tutto sbigottito corse a Roma,
consolato nondimeno per avere osservato
nel viaggio, scolpito in marmo
un soldato gallico trascinato pe' capelli, da
un romano: dal che prese buon augurio.
Non raunò in Roma nè il senato nè il
popolo; solamente chiamò una consulta
de' principali al suo palagio, e spese poi
<span class="pagenum"><a name="Page_251" id="Page_251"></a>[251]</span>
il resto della giornata intorno a certi
strumenti musicali che sonavano a forza
d'acqua. Fu posta taglia sulla testa di
Vindice, ed inviati ordini, perchè le legioni
dell'Illirico ed altre soldatesche
marciassero contra di lui.
</p>

<p>
Ma sopraggiunto l'avviso che anche
Galba s'era sollevato in Ispagna <span class="fnote">[Plutarchus, in Galba. Suetonius, in Nerone, cap. 42.]</span>; oh
allora sì che gli cadde il cuore per terra.
Dopo lo sbalordimento tornato in
sè, si stracciò la veste, e dandosi dei
pugni in testa, gridò che era spedito,
parendogli troppo inaudita e strana cosa
di perdere, ancorchè fosse vivo, l'imperio.
E pure da lì a non molto, perchè
vennero nuove migliori tornò alle sue
ragazzerie, lautamente cenando, cantando
poscia versi contra de' capi della ribellione,
e accompagnandoli ancora con gesti
da commediante. Andava intanto
crescendo il partito de' sollevati nelle
Gallie, e tutti con buon occhio ed animo
miravano <i>Galba</i>. Fra gli altri che aderirono
al suo partito, uno de' primi fu
<i>Marco Salvio Ottone</i>, governatore della
Lusitania, il quale gli mandò tutto il suo
vasellamento d'oro e d'argento, acciocchè
ne facesse moneta, ed alcuni uffiziali
ancora più pratici de' Gallici per servire
ad un imperadore. Ma nelle Gallie si
turbarono di poi non poco gli affari.
<i>Lucio</i> (chiamato <i>Publio</i> da altri) <i>Virginio</i>
o sia <i>Verginio Rufo</i>, governatore
dell'alta Germania, che comandava il
miglior nerbo dell'armi romane, o da
sè stesso determinò, oppure ebbe ordine
di marciar contra di Vindice. In favor
di Nerone stette salda quella parte della
Gallia che s'accosta al Reno, e sopra
tutto Treveri, Langres, e in fin Lione si
dichiarò contra di Vindice. Pare eziandio,
che l'armata della Bassa Germania,
cioè della Fiandra ed Olanda, si unisse
con Virginio Rufo, il quale marciò
all'assedio di Besanzone. Corse colà
anche Vindice con tutte le forze per difendere
quella città, e seguì un segreto
<span class="pagenum"><a name="Page_252" id="Page_252"></a>[252]</span>
abboccamento fra questi due generali, anzi
parve nel separarsi che fossero d'accordo
verisimilmente contra di Nerone.
Ma accostatesi le soldatesche di Vindice
per entrar nella città (il che si suppone
concertato con Virginio) le legioni romane,
non informate di quel concerto,
senza che lor fosse ordinato, si scagliarono
addosso alle milizie galliche: e non
trovandole preparate per la battaglia e
mal ordinate, ne fecero un macello. Vuol
Plutarco <span class="fnote">[Plutarchus, in Galba.]</span> che contro il voler de' generali
quelle due armate venissero alle
mani. Vi perirono da ventimila Gallici;
e tutto il resto andò disperso, con tal
affanno di Vindice, che da sè stesso si
diede poco appresso la morte. Se di questa
non voluta vittoria avesse voluto prevalersi
Virginio Rufo, per farsi e mantenersi
imperadore, poca fatica avrebbe
durato: cotanto era egli amato ed ubbidito
da tutta la sua possente armata. Gliene
fecero anche più istanze allora e dipoi
i suoi soldati; ma egli da vero cittadin
romano, e con impareggiabil grandezza
d'animo, ricusò sempre, dicendo anche
dopo la morte di Nerone, che quel solo
dovea essere imperadore che venisse eletto
dal senato e popolo romano. Per
questo magnanimo rifiuto si rendè poi
glorioso Virginio, e tenuto fu in somma
riputazione presso tutti i susseguenti
Augusti <span class="fnote">[Plinius Junior, lib. 6, ep. 10. Tacitus, Histor., lib. 2, cap. 49.]</span>, e carico d'onori menò sua
vita in pace sino all'anno ottantatrè di
sua età, in cui regnando Nerva, finì i
suoi giorni. In non piccola costernazione
si trovò Galba, allorchè intese la disfatta
di Vindice, e per vedersi anche
male ubbidito dai suoi, spedì a Virginio
Rufo, per pregarlo di volere operar seco
di concerto affinchè si ricuperasse dai
Romani la libertà e l'imperio. Qual risposta
ricevesse, non si sa. Solamente
è noto <span class="fnote">[Dio, lib. 63. Sueton., in Galba, cap. 11.]</span> che Galba perduto il coraggio
si ritirò con gli amici a Clunia, città della
<span class="pagenum"><a name="Page_253" id="Page_253"></a>[253]</span>
Spagna, meditando già di levarsi di vita
se vedea punto peggiorare gli affari.
</p>

<p>
Era intanto stranamente inviperito
Nerone per questi disgustosi movimenti.
Nella sua barbara mente altro non passava
che pensieri d'inumanità indicibile.
Quanti di nazione gallica che si trovavano
o per suoi affari o relegati in Roma,
tutti li voleva far tagliare a pezzi:
permettere il saccheggio delle Gallie agli
eserciti; levar dal mondo l'intero senato
col veleno; attaccar il fuoco a Roma,
e nello stesso tempo aprire i serragli
delle fiere, acciocchè al popolo non restasse
luogo da difendersi. Nulla poi
fece per le difficoltà che s'incontravano.
Quindi pensò che s'egli andasse in persona
contro i ribelli, vittoria si otterrebbe.
Figuravasi egli, che al solo presentarsi
piangendo alla vista loro, tutti
ritornerebbero alla sua divozione. Credendo
inoltre, che a vincere la Gallia
fosse necessario il grado di console, per
attestato di Svetonio, deposti i consoli
ordinari circa le calende di maggio, prese
egli solo il consolato per la quinta volta.
Trovasi nondimeno in Roma un frammento
d'iscrizione, da me dato alla
luce <span class="fnote">[Thesaurus Novus Veter. Inscription., pag. 306, num. 2.]</span>, in cui si legge NERONE V. ET
TRACHA...... parendo per conseguenza,
che <i>Tracalo</i> non dimettesse allora il
consolato. Ridicolo fu il preparamento
suo per questa grande spedizione. La
principal sua attenzione andò a far caricare
in carrette scelte tutti gli strumenti
musicali e gli abiti da scena con armi e
vesti da Amazzoni per le sue concubine.
E certo, s'egli cantava una delle sue
canzonette a que' rivoltati, potevano eglino
non darsi per vinti? Ma occorreva
danaro, e assaissimo, a questa impresa.
Pose una gravosissima colta al popolo
romano, facendola rigorosamente riscuotere.
Servì ciò ad aumentar l'odio
di ognuno contro di lui, e ad affrettar
la sua rovina, tanto più che in Roma
era carestia, e quando si credette che
<span class="pagenum"><a name="Page_254" id="Page_254"></a>[254]</span>
un vascello d'Alessandria portasse grani,
si trovò che conduceva solamente
polve per servigio de' lottatori. Cominciarono
allora a fioccar le ingiurie e le
pasquinate, e tutto era disposto alla sedizione.
Per buona fortuna avvenne <span class="fnote">[Plutarc., in Galba.]</span>,
che anche <i>Ninfidio Sabino</i>, eletto in luogo
di <i>Fenio Rufo</i>, prefetto del pretorio,
uomo di bassa sfera, ma fiero, mosso a
compassione di tante calamità di Roma,
tenne mano a liberarla dal furioso tiranno.
Anche l'altro prefetto, o sia capitan
delle guardie, <i>Tigellino</i> che tanto
di male avea fatto negli anni precedenti,
giunse ora a tradire l'esoso padrone.
Essendo stato avvertito Nerone del mal
animo del popolo, e giuntogli nel medesimo
tempo avviso, mentre desinava,
che Virginio Rufo col suo esercito si
era dichiarato contra di lui, stracciò le
lettere, rovesciò la tavola, fracassò due
bicchieri di mirabil intaglio, e preparato
il veleno si ritirò negli orti serviliani,
meditando o di fuggirsene fra i Parti o
di andar supplichevole a trovar Galba,
o di presentarsi al senato e al popolo
per domandar perdono. Di questa occasione
profittò Ninfidio <span class="fnote">[Ibid.]</span> per far credere
ai pretoriani, che Nerone era fuggito,
e per far acclamare <i>Galba</i> imperadore,
promettendo loro a nome di esso Galba
un esorbitante donativo. Verso la mezza
notte svegliandosi Nerone, si trovò abbandonato
dalle guardie, e con pochi
andò girando pel palazzo, senzachè alcuno
gli volesse aprire, e senza impetrar
dai suoi, che alcuno gli facesse il servigio
di ucciderlo. Si esibì Faonte suo liberto
di ricoverarlo ed appiattarlo in
un suo palazzo di villa, quattro miglia
lungi da Roma; ed in fatti colà con grave
disagio per luoghi spinosi arrivato si
nascose. Fatto giorno, vennero nuove a
Faonte che il senato romano avea proclamato
imperadore <i>Galba</i>, e dichiarato
<i>Nerone</i> nemico pubblico, e fulminate
contra di lui le pene consuete. Dimandò
<span class="pagenum"><a name="Page_255" id="Page_255"></a>[255]</span>
Nerone, che pene fossero queste? Gli fu
risposto di essere trascinato nudo
per le strade, fatto morire a colpi di battiture,
precipitato dal Campidoglio, e con un
uncino gittato nel Tevere. Allora fremendo
mise mano a due pugnali che
avea seco, ma senza attentarsi di provare
se sapeano ben forare. Udito poi,
che veniva un centurione con molti cavalli
per prenderlo vivo, aiutato da Epafrodito
suo liberto, si diede del pugnale
nella gola. Arrivò in quel punto il centurione,
fingendo di esser venuto per
aiutarlo, e corse col mantello da viaggio
a turargli la ferita. Allora Nerone, benchè
mezzo morto, disse: «Oh adesso
sì che è tempo! E questa è la vostra
fedeltà <span class="fnote">[Dio, lib. 63. Suet., in Ner., c. 57. Euseb., in Chr. Eutrop. et alii.]</span>?» Così dicendo spirò in
età di anni trentuno, o pure trentadue, nel dì 9 di giugno, restando i suoi occhi
sì torvi e fieri, che faceano orrore a
chiunque il riguardava. Permise poi Icelo,
liberto di Galba, poco prima sprigionato,
che il di lui corpo si bruciasse.
Le ceneri furono seppellite, per quanto
s'ha da Svetonio assai onorevolmente
nel sepolcro dei Domizii. E tale fu il fine
di Nerone, degno appunto della sua vita,
la quale è incerto se abbondasse più di
follie o di crudeltà. Manifesta cosa è
bensì, ch'egli fu considerato qual nemico
del genere umano, qual furia, qual
compiuto modello de' principi più cattivi,
anzi dei tiranni, non essendo mai da
chiamare legittimo principe chi per forza
era salito sul trono, ed avea carpita col
terrore l'approvazione del senato e del
popolo romano, accrescendo di poi col
crudel suo governo e colle tante sue ingiustizie
e rapine la macchia del violento
ingresso. E tal possesso prese allora nei
popoli la fama di questo infame imperadore,
che passò anche ai secoli seguenti
con tal concordia, che oggidì ancora il
volgo del nome di lui si serve per denotare
un uomo crudele e spietato. Nulladimeno
<span class="pagenum"><a name="Page_256" id="Page_256"></a>[256]</span>
fra il minuto popolo, vago solamente
di spettacoli, e fra i soldati delle guardie,
avvezzi a profittare della disordinata
di lui liberalità, molti vi furono
che amarono ed onorarono la di lui memoria.
Fu anche messa in dubbio la sua
morte, e si vide uscir fuori in vari tempi
più di un impostore, che finse di essere
Nerone vivo, con gran commozione dei
popoli, godendone gli uni, e temendone gli altri.
</p>

<p>
Non si può esprimere l'allegrezza
del popolo romano allorchè si vide liberato
da quel mostro. V'ha chi crede,
che tolto di mezzo Nerone, fossero creati
consoli <i>Marco Plautio Silvano</i> e <i>Marco
Salvio Ottone</i>, il quale fu poi imperadore.
Ma di questo consolato d'<i>Ottone</i> vestigio
non apparisce presso gli antichi scrittori;
e Plutarco <span class="fnote">[Plutar., in Galba.]</span> osserva, ch'egli venne di
Spagna con Galba: dal che si comprende,
non aver egli potuto ottenere si fatta
dignità in questi tempi. Fuor di dubbio
è bensì, che consoli furono <i>Cajo Bellico
Natale</i> e <i>Publio Cornelio Scipione Asiatico.</i>
Ciò consta dalle iscrizioni ch'io ho riferito <span class="fnote">[Thesaur. Novus Inscription., pag. 306, n. 3.]</span>.
In esse <i>Natale</i> si vede nominato
<i>Bellico</i>, e non <i>Bellicio</i>, e gli vien
dato anche il cognome di <i>Tebaniano</i>.
Galba intanto col cuor tremante se ne
stava in Ispagna aspettando qual piega
prendessero gli affari; quando in sette
dì di viaggio arrivò colà Icelo suo liberto,
ed entrato al dispetto de' camerieri
nella stanza, dov'egli dormiva, gli diede
la nuova ch'era morto Nerone, e di essersene
egli stesso voluto chiarire colla
visita del cadavero, ed avere il senato
dichiarato imperadore esso Galba. Racconta
Svetonio, ch'egli tutto allegro immediatamente
prese il nome di Cesare.
Più probabile nondimeno è, che aspettasse
a prenderlo due giorni dopo, nel
qual tempo arrivò Tito Vinio da Roma,
che gli portò il decreto del senato per
la sua elezione in imperadore. <i>Servio</i>
<span class="pagenum"><a name="Page_257" id="Page_257"></a>[257]</span>
(appellato scorrettamente da alcuni <i>Sergio</i>)
<i>Sulpicio Galba</i>, che prima avea usato
il prenome di <i>Lucio</i>, uscito da una
delle più antiche famiglie romane, dopo
essere stato console nell'anno di Cristo
55, e dopo aver con lode in vari onorevoli
governi dato saggio della sua prudenza
e del suo valor militare, si trovava
allora in età di settantadue anni <span class="fnote">[Suet., in Galba, c. 12.]</span>.
Ne sperò buon governo il senato romano,
ed ancorchè si venisse a sapere che
egli era uom rigoroso ed inclinato alla
avarizia, male famigliare di non pochi
vecchi; pure il merito di avere in lontananza
cooperato ad abbattere l'odiatissimo
Nerone, fece che comunemente
fosse desiderato il suo arrivo a Roma.
Partissi egli di Spagna, e a piccole giornate
in lettiga passò nelle Gallie, inquieto
tuttavia per non sapere se l'armate dell'alta
e della bassa Germania, comandate
l'una da <i>Virginio Rufo</i>, e l'altra
da <i>Fontejo Capitone;</i> fossero per venire
alla sua divozione. Soprattutto gli dava
dell'apprensione Virginio, siccome quello,
a cui vedemmo fatte cotante istanze acciocchè
assumesse l'imperio. Ma questi
con eroica moderazione indusse l'armata,
benchè non senza fatica, a giurar
fedeltà a Galba; ed altrettanto anche
prima di lui fece Capitone. Poco dipoi
grato si mostrò Galba a Virginio, perchè
chiamatolo alla corte con belle parole,
diede il comandò di quell'esercito ad
<i>Ordeonio Fiacco</i>, e da lì innanzi trattò
assai freddamente esso Virginio, senza
fargli del male, ma neppur facendogli del bene.
</p>

<p>
I due maggiormente favoriti e potenti
presso Galba cominciarono ad essere
<i>Tito Vinio</i>, dianzi da noi mentovato,
che ci vien descritto da Plutarco <span class="fnote">[Plutarc., in Galba.]</span> per
uomo perduto nelle disonestà, ed interessato
al maggior segno, e <span class="fnote">[Tacitus, Histor., lib. 1, c. 6.]</span> <i>Cornelio
Lacone</i>, uomo dappoco, e di parecchi vizii
macchiato, che Galba senza dimora
<span class="pagenum"><a name="Page_258" id="Page_258"></a>[258]</span>
dichiarò capitano delle guardie, o sia
prefetto del pretorio. Per mano di questi
due passavano tutti gli affari. Volle
anco <i>Marco Salvio Ottone</i>, vicepretore
della Lusitania, accompagnar Galba a
Roma. Era egli stato de' primi a dichiararsi
per lui, nè lasciava indietro ossequio
e finezza alcuna per cattivarsi il di
lui affetto, e quello ancora di Vinio,
avendo conceputa speranza che il vecchio
Galba, sprovveduto di figli, adotterebbe
lui per figliuolo. E qualora ciò non
succedesse, già macchinava di pervenire
all'imperio per altre vie. Giunto Galba
a Narbona, quivi se gli presentarono i
deputati del senato, accolti benignamente
da lui, ma senza che egli volesse
mobili di Nerone, inviati da Roma, e
senza voler mutare i propri, benchè vecchi;
il che gli ridondò in molta stima,
per darsi egli a conoscere in tal forma
signore moderato e lontano dal fasto.
Non tardò poi a cangiar di stile per gli
cattivi consigli di Vinio. Intanto in Roma
si alzò un brutto temporale, che felicemente
si sciolse per buona fortuna
di Galba. <i>Ninfidio Sabino</i> prefetto del
pretorio, che più degli altri avea contribuito
alla morte di Nerone, e all'esaltazione
di Galba, si credea di dover essere
l'arbitro della corte, e far da padrone
allo stesso nuovo Augusto che tanto gli dovea.
Perciò imperiosamente depose
<i>Tigellino</i> suo collega, e sotto nome di
Galba si diede a signoreggiare in Roma <span class="fnote">[Plutarc., in Galba.]</span>.
Ma dappoichè gli fu riferito che
<i>Cornelio Lacone</i> aveva anch'egli conseguita
la dignità di prefetto del pretorio,
e ch'esso con <i>Tito Vinio</i> comandava le
feste, se ne alterò forte, perchè non amava
nè voleva compagno nell'uffizio
suo. Mutate dunque idee, meditò di farsi
egli imperadore. Trasse dalla sua quanti
soldati delle guardie potè, ed anche alcuni
senatori e qualche dama delle più
intriganti; e giacchè non si sapea chi
fosse suo padre, sparse voce di esser
egli figliuolo di Caio Caligola. Gli rassomigliava
<span class="pagenum"><a name="Page_259" id="Page_259"></a>[259]</span>
anche nella fierezza del volto
e nell'infame sua impudicizia. Voleva
spedire ambasciatori a Galba, per rappresentargli
che s'egli si levasse dal
fianco Vinio e Lacone, riuscirebbe più
grata la sua venuta a Roma. Poscia, in
vece di questo, tentò d'intimidirlo con
fargli credere mal contente di lui le armate
della Germania, Soria e Giudea. E
perciocchè Galba mostrava di non farne
caso, determinò Ninfidio di prevenirlo
con farsi proclamar imperadore dai pretoriani.
E gli veniva fatto, se Antonio
Onorato, uno de' principali tribuni di
quelle compagnie, non avesse con saggia
esortazione tenuta in dovere la maggior
parte de' pretoriani. Anzi arrivò ad indurgli
a tagliare a pezzi Ninfidio: con
che si quietò tutto quel romore.
</p>

<p>
Informato Galba di quest'affare, ed
avuta nota d'alcuni complici di Ninfidio,
e specialmente di <i>Cingonio Varrone</i>,
console disegnato, e di <i>Mitridate</i>, quegli
probabilmente ch'era stato re del Ponto,
mandò l'ordine della lor morte senz'altro
processo, e senza accordar loro le
difese: dal che gli venne un gran biasimo.
Nella stessa forma tolto fu dal mondo
<i>Caio Petronio Turpiliano</i>, stato già console
nell'anno di Cristo 61, non per altro
delitto che per essere stato amico ed
uffiziale di Nerone. Giunto poi Galba a
Ponte Molle colla legione condotta seco
dalle Spagne, e con altre milizie, se gli
presentarono senz'armi alcune migliaia
di persone, che Svetonio <span class="fnote">[Suet., in Galba, cap. 12.]</span> dice di remiganti,
alzati all'onore della milizia da
Nerone: Dione <span class="fnote">[Dio, lib. 64.]</span> pretende di soldati,
che prima erano dall'armata navale passati
al grado di pretoriani. Galba avea
comandato che tornassero al loro esercizio
nella flotta, ed eglino con alte grida
faceano istanza di riaver le loro bandiere.
Rinforzavano essi le grida, e, secondo
Plutarco <span class="fnote">[Plutarc., in Galba.]</span>, che li suppone armati, alcuni
misero mano alle spade, Galba allora
<span class="pagenum"><a name="Page_260" id="Page_260"></a>[260]</span>
ordinò che la cavalleria di sua scorta
facesse man bassa contro di loro. Per
quel che narra Svetonio, furono messi
in fuga, e poi decimati. Tacito scrive che
ne furono uccise alcune migliaia; e Dione
giugne a dire che furono settemila:
il che par poco credibile. Quel che è
certo, per azioni tali entrò Galba in Roma
già screditato; ed ancorchè facesse
alcuni buoni regolamenti in benefizio del
pubblico, e rallegrasse il popolo colla
morte di Elio, Policeto, Petino, Patrobio
e d'altri, che con calunnie aveano fatto
perire molti innocenti: pure tant'altre
cose operò, che fecero parlare molto di
lui il popolo. Imperciocchè contro la espettazion
di ognuno non punì <i>Tigellino</i>,
ministro primario della crudeltà di esso
Nerone, perchè costui seppe guadagnarsi
la protezione di Tito Vinio, che tutto
potea nel palazzo imperiale. Chiedendogli
i pretoriani le immense somme di danaro
promesse loro da Ninfidio, con fatica
donò pochissimo. E pervenutogli a
notizia che se ne lagnavano forte, diede
una risposta da saggio Romano, con dire: <span class="fnote">[Sueton., in Galba, cap. 16.]</span>
«Ch'egli era solito ad arrolare
per grazia, e non già a comperare i
soldati.» Ma se n'ebbe ben presto a
pentire. Seguitava <span class="fnote">[Joseph., de Bello Judaico, lib. 4.]</span> in questi tempi la
guerra de' Romani sotto il comando di <i>Vespasiano</i>
contra de' Giudei. Si andò
egli disponendo per far l'assedio di Gerusalemme,
con prendere tutte le fortezze
all'intorno; e quella città, che nel di fuori
provava tutte le fiere pensioni della guerra,
maggiormente era afflitta nel
di dentro per le funeste e micidiali discordie
degli stessi Giudei, che diffusamente
si veggono descritte da Giuseppe Ebreo.
Ma perciocchè arrivarono le nuove colà
della ribellione delle Gallie e della Spagna,
che facea temere di una guerra civile,
e poi della morte di Nerone, Vespasiano
sospese l'assedio suddetto, e spedì
Tito suo figliuolo ad assicurar Galba della
sua divozione ed ubbidienza; ma da
<span class="pagenum"><a name="Page_261" id="Page_261"></a>[261]</span>
lì a non molto cangiarono faccia gli affari,
siccome vedremo andando innanzi.
</p>

<hr />

<h2 class="hidden"><a name="LXIX" id="LXIX"></a>LXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="sc">Cristo</span> <span class="scp">LXIX</span>. Indizione <span class="scp">XII</span>.</td>
  </tr>
  <tr>
    <td><span class="sc">Clemente</span> papa 3.</td>
  </tr>
  <tr>
    <td><span class="sc">Servio Sulpicio Galba</span> imper. 2.</td>
  </tr>
  <tr>
    <td><span class="sc">Marco Salvio Ottone</span> imper. 1.</td>
  </tr>
  <tr>
    <td><span class="sc">Flavio Vespasiano</span> imper. 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Servio Sulpicio Galba</span> imperad. per la seconda volta, e <span class="sc">Tito Vinio Ruffino</span>.
</p>

<p>
Perchè <i>Clodio Macro</i> vicepretore dell'Africa
si era anch'egli ribellato contra Nerone,
e continuava a far delle estorsioni
e ruberie, Galba nell'anno precedente
ebbe maniera di farlo levar dal mondo <span class="fnote">[Tacitus, Historiar., lib. 1, cap. 7. Dio, lib. 64.]</span>.
Fu ancora accusato di meditar
delle novità nella bassa Germania <i>Fonteio
Capitone</i>, il qual pure vedemmo che
avea riconosciuto Galba per imperadore.
Vero o falso che fosse questo suo disegno,
anch'egli fu ucciso, senza aspettarne
gli ordini da Roma. Al comando di quell'armata <span class="fnote">[Sueton., in Vitellio, cap. 7.]</span>
inviò Galba, a suggestione
di Vinio, <i>Aulo Vitellio</i>, uomo pieno di vizii,
oppur creduto tale da non far bene
nè male, e che, purchè potesse appagar
la sua ingordissima gola, pareva
incapace d'ogni grande impresa. Fu questa
elezione il principio della rovina di
Galba. Costui, pieno di debiti per aver
troppo scialacquato sotto i precedenti
Augusti, arrivò all'armata della Germania
inferiore, e niuna viltà o bassezza
lasciò indietro per conciliarsi l'amore
di quelle milizie, senza gastigar alcuno,
con perdonare e far buona ciera a tutti,
e donar loro quel poco che potea. Avvenne
che le legioni dimoranti nell'alta
Germania, già irritate per l'abbassamento
di Virginio Rufo, udendo le relazioni,
accresciute molto nel viaggio, dell'avarizia
e della crudeltà di Galba, cominciarono
ad inclinar tutte alla sedizione; nè
<i>Ordeonio Flacco</i> lor comandante, uomo
<span class="pagenum"><a name="Page_262" id="Page_262"></a>[262]</span>
vecchio, gottoso e sprezzato dai soldati,
avea forza di tenerle in dovere. In fatti,
benchè nel primo giorno di gennaio
dell'anno presente, secondo il costume, giurassero,
ma con istento, fedeltà a Galba,
nel dì seguente misero in pezzi le di lui
immagini, e giurarono di riconoscere
qualunque altro imperadore che fosse
eletto dal senato e popolo romano <span class="fnote">[Plutarc., in Galba. Tacit., Historiar., lib. 1, cap. 55.]</span>.
Tacito scrive che la ribellione ebbe principio
nelle stesse calende di gennaio. Volò
presto l'avviso di tal novità a Colonia,
dove dimorava <i>Vitellio, </i> che ne seppe
profittare, con far destramente insinuare
ai suoi soldati della bassa Germania di
elegger essi piuttosto un imperadore, che
di aspettarlo dalle mani altrui. Non vi
fu bisogno di molte parole. Nel dì seguente
Fabio Valente, venuto colla cavalleria
a Colonia, e tratto fuori di casa
<i>Vitellio</i>, benchè in vesta da camera, l'acclamò
imperadore. Poco stettero ad accettarlo
per tale le legioni dell'alta Germania.
Le città di Colonia, Treveri e
Langres, disgustate di Galba, s'affrettarono
ad esibir armi, cavalli e denaro a
Vitellio. Accettò egli con piacere il cognome
di <i>Germanico:</i> per allora non
volle quello <i>d'Augusto</i>; nè mai usò quello
di <i>Cesare.</i> Formò poi la sua corte; e
gli uffizii, soliti a darsi dall'imperadore ai
liberti, furono da lui appoggiati a cavalieri
romani. <i>Valerio Asiatico</i> legato della
Fiandra, per essersi unito a lui, divenne
fra poco suo genero. E <i>Giunio Bleso</i>,
governatore della Gallia lugdunense, perchè
il popolo di Lione era forte in collera
contra di Galba, seguitò anch'egli
il partito di Vitellio con una legione e
colla cavalleria di Torino.
</p>

<p>
Galba in questo mentre, il meglio
che potea, attendeva in Roma al governo <span class="fnote">[Tacit., Historiar., lib. 1, cap. 13.]</span>,
ma per la sua vecchiezza sprezzato
da molti, avvezzi alle allegrie del
giovane Nerone, e da molti odiato per la
sua avarizia. Il potere nella sua corte
<span class="pagenum"><a name="Page_263" id="Page_263"></a>[263]</span>
era compartito fra Tito Vinio, che già
dicemmo console, e Cornelio Lacone
prefetto del pretorio, e per terzo entrò
Icelo liberto di Galba, uomo di malvagità
patente. Costoro, emuli e discordi
fra loro, abusando della debolezza del
vecchio Augusto, si studiavano cadauno
di far roba, e di portar innanzi chi potesse
succedere a Galba. Ma eccoti corriere,
che porta la nuova della sollevazion
delle legioni dell'alta Germania. Andava
già pensando Galba ad adottare in
figliuolo e successor nell'imperio qualche
persona, in cui si unisse la gratitudine
verso del padre, e l'abilità in benefizio
del pubblico. Più degli altri vi aspirava,
e confidato nell'appoggio di Tito
Vinio sperava Marco Salvio Ottone, più
volte da me rammentato di sopra come
uomo infame per molti suoi vizii, e veterano
negl'intrichi della corte. All'udir
le novità della Germania, non volle Galba
maggiormente differir le sue risoluzioni
per procacciarsi in un giovane
figliuolo un appoggio alla sua avanzata
età e alla mal sicura potenza. Fatto chiamare
all'improvviso nel dì 10 di gennaio,
<i>Lucio Pisone Frugi Liciniano</i>, discendente
da Crasso e dal gran Pompeo,
giovane di molta riputazione e gravità,
in età allora di trentun anni, alla presenza
di Vinio, di Lacone, di Mario Celso
console disegnato e di <i>Ducennio Gemino</i>
prefetto di Roma, dichiarò che il
voleva suo figliuolo adottivo e successore.
Pisone senza comparir turbato, nè
molto allegro, rispettosamente il ringraziò.
Andarono poi tutti al quartiere dei
pretoriani, e quivi più solennemente fece
Galba questa dichiarazione per isperanza
di guadagnargli l'affetto di que' soldati.
Ma perchè non si parlò punto di regalo,
quelle milizie mal avvezze ascoltarono
con silenzio ed anche con malinconia
quel ragionamento. Per attestato di Tacito,
la promessa di un donativo poteva
assicurar la corona in capo a Pisone;
ma Galba non sapea spendere, e volea
vivere all'antica, senza riflettere che
<span class="pagenum"><a name="Page_264" id="Page_264"></a>[264]</span>
erano di troppo mutati i costumi. Anche
al senato fu portata questa determinazione
ed approvata.
</p>

<p>
Ottone, che di dì in dì aspettava
questa medesima fortuna da Galba, allorchè
vide tradite tutte le sue speranze,
tentò un colpo da disperato. Coll'aver
ottenuto un posto in corte ad un servo
di Galba, avea poco dianzi guadagnata
una buona somma d'argento. Di questo
danaro si servì egli per condurre ad una
sua trama due, oppur cinque soldati del
pretorio <span class="fnote">[Sveton., in Othone, cap. 5.]</span>, a' quali, con tirar nel
suo partito pochi altri, prodigiosamente riuscì
di fare una somma rivoluzion di cose.
Costoro, perchè furono cassati in questo
tempo alcuni uffiziali delle guardie,
come parziali dell'estinto Ninfidio, sparsero
voci di maggiori mutazioni. Quel
poltron di Lacone, tuttochè avvertito di
qualche pericolo di sedizione, a nulla
provvide. Ora nel dì 15 di gennaio, <i>Marco
Salvio Ottone</i>, dopo essere stato a
corteggiar Galba, si portò alla colonna
dorata, dove trovò, secondo il concerto,
ventitrè soldati: che così pochi erano i
congiurati <span class="fnote">[Tacitus, Historiar., lib. 1, c. 27. Plutarchus, in Galba.]</span>. L'acclamarono essi imperadore,
e messolo in una lettiga, l'introdussero
nel quartiere de' pretoriani,
senza che a sì picciolo numero di ammutinati
alcun si opponesse. A poco a
poco altri si unirono ai precedenti, e non
finì la faccenda, che tutto quel corpo di
milizie, colla giunta ancora dall'altra
dell'armata navale, si dichiarò per lui,
mercè del buon accoglimento e delle
promesse di un gran donativo che Ottone
andava di mano in mano facendo
a chiunque arrivava. Avvisati di questa
novità Galba e Pisone, spedirono tosto
per soccorso alla legione condotta dalle
Spagne, e ad alcune compagnie di tedeschi.
Uscì Galba di palazzo, per una falsa
voce che Ottone fosse stato ucciso, sperando
che il suo presentarsi ai perfidi
<span class="pagenum"><a name="Page_265" id="Page_265"></a>[265]</span>
pretoriani li farebbe cedere. Ma al comparir
essi in armi con Ottone, e al gridare
che si facesse largo, il popolo si
ritirò, e Galba, in mezzo alla piazza rimasto
abbandonato, fu steso con più
colpi a terra, ed anche barbaramente
messo in brani. Il console <i>Vinio</i> anch'egli
restò vittima delle spade. <i>Pisone</i> malamente
ferito tanto fu difeso da Sempronio
Denso centurione, che potè fuggire
e salvarsi nel tempio di Vesta; ma saputosi
dov'egli era, due soldati inviati
colà anche a lui levarono la vita, e il
medesimo fine toccò a <i>Lacone</i> capitan
delle guardie. Avvicinandosi poi la sera,
entrò Ottone in senato, dove spacciando
d'essere stato forzato a prendere
l'imperio, ma che volea dipendere dall'arbitrio
de' senatori, trovò pronta la
volontà e l'adulazione d'ognuno per
confermarlo, e per mostrar anche gioia
della di lui esaltazione. Gli furono accordati
tutti i titoli e gli onori de' precedenti
Augusti; e il matto popolo gli
diede il cognome di <i>Nerone</i>, per cui non
cessava in molti l'affetto. Giacchè non
vi erano più consoli, fu conferita questa
dignità al medesimo <i>Marco Salvio Ottone
imperadore Augusto</i> e a <i>Lucio Salvio Ottone
Tiziano</i> suo fratello <i>per la seconda
volta.</i> Nelle calende di marzo succederono
ad essi <i>Lucio Virginio Rufo</i> e <i>Vopisco
Pompeo Silvano:</i> Cedendo questi nelle
calende di maggio, furono sostituiti <i>Tito
Arrio Antonino</i> e <i>Publio Mario Celso per
la seconda volta.</i> Continuarono questi in
quel decoroso grado sino alle calende di
settembre; ed allora entrarono consoli
<i>Caio Fabio Valente</i> ed <i>Aulo Alieno Cecina</i>.
Ma essendo stato degradato il secondo
d'essi nel dì 31 di ottobre, fu creato
console <i>Roseto Regolo</i>, la cui dignità non
oltrepassò quel giorno; perciocchè nelle
calende di novembre venne conferito il
consolato a <i>Gneo Cecilio Semplice</i> e a
<i>Caio Quinzio Attico.</i> Tutto ciò si ricava
da Tacito <span class="fnote">[Tacitus, lib. 1, cap. 77.]</span>.
</p>

<p>
Sul principio si studiò Ottone di
<span class="pagenum"><a name="Page_266" id="Page_266"></a>[266]</span>
procacciarsi l'affetto e la stima del popolo.
Luminosa fu un'azione sua. <i>Mario
Celso</i> poco fu mentovato, che comandava
la compagnia delle milizie dell'Illirico,
ed era console disegnato, avea con fedeltà
soddisfatto al suo dovere nell'accorrere
alla difesa di Galba. Dopo la di
lui morte venne per baciar la mano
ad Ottone <span class="fnote">[Plutarc., in Othone.]</span>. Gl'iniqui pretoriani alzarono
allora le voci, gridando: <i>Muoia.</i> Ottone,
bramando di salvarlo dalla lor furia, col
pretesto di voler prima ricavare da lui
varie notizie, il fece caricar di catene,
fingendosi pronto a toglierlo di vita. Ma
nel dì seguente il liberò, l'abbracciò, e
scusò l'oltraggio fattogli solamente per
suo bene. Nè solamente il lasciò poi godere
del consolato, ma il volle ancora
per uno de' suoi generali e dei più intimi
amici, con trovarlo non men fedele
verso di sè che verso l'infelice Galba.
Alle istanze ancora del popolo indusse
a darsi la morte <i>Sofonio Tigellino</i>, da noi
veduto infame ministro delle scelleraggini
di Nerone. Inoltre si applicò seriamente
al maneggio de' pubblici affari, e
restituì a molti i lor beni tolti da Nerone:
azioni tutte che gli fecero del credito,
non parendo egli più quel pigro e
quel perduto nel lusso e ne' piaceri che
era stato in addietro. Ma i più non se
ne fidavano, conoscendolo abituato nei
vizii, e simile nel genio a Nerone, le cui
statue, come ancor quelle di Poppea,
permise che si rialzassero. Osservavano
parimente ch'egli mostrava poco affetto
al senato, moltissimo ai soldati: laonde
temevano che se fosse cessata la paura
dell'emulo Vitellio, si sarebbe provato
in lui un novello Nerone. E certo egli
era comunemente odiato più di Vitellio,
non tanto pel tradimento da lui fatto a
Galba, quanto perchè il riputavano persona
data alla crudeltà, e capace di nuocere
a tutti; laddove Vitellio era in concetto
di uomo dato ai piaceri, e però in
istato di solamente nuocere a sè stesso:
benchè in fine amendue fossero poco
<span class="pagenum"><a name="Page_267" id="Page_267"></a>[267]</span>
amati, anzi odiati dai Romani. Intanto
era diviso il romano imperio fra questi
due competitori. <i>Ottone</i> si trovava riconosciuto
imperadore in Roma e da tutta
l'Italia. Cartagine con tutta l'Africa era
per lui. <i>Muciano</i>, governator della Siria,
o sia della Soria, gli fece prestar giuramento
dai popoli di quelle contrade <span class="fnote">[Tacitus, Hist., lib. 1, cap. 1.]</span>.
Altrettanto fece <i>Vespasiano</i> nella Palestina.
Aveva egli inviato già <i>Tito</i> suo figliuolo,
per attestare il suo ossequio a Galba;
ma dacchè, arrivato a Corinto, intese la
di lui morte, se ne tornò indietro a trovar
il padre. Anche le legioni della Dalmazia,
Pannonia e Mesia aderirono ad
Ottone. Così l'Egitto e le altre città dell'Oriente
e della Grecia. Ancorchè Ottone
fosse un usurpatore, il nome nondimeno
di Roma e del senato romano,
che l'avea accettato, bastò perchè tanti
altri paesi s'uniformassero al capo dell'imperio.
</p>

<p>
Ma in mano di <i>Vitellio</i> erano le migliori
e più accreditate milizie de' Romani,
raccolte dall'alta e bassa Germania,
dalla Bretagna e da una parte della
Gallia <span class="fnote">[Idem, ibid., cap. 61 et seq.]</span>. Ne formò egli due eserciti,
l'uno di quarantamila combattenti sotto
il comando di <i>Fabio Valente</i>, l'altro di
trentamila, comandato da <i>Alieno Cecina</i>,
a' quali si unirono varii rinforzi di Tedeschi.
Ardevano tutti costoro di voglia,
non ostante il verno, di far dei fatti, per
aver occasione di bottinare (fine primario
di chi esercita quel mestiere),
mentre il grasso e pigro Vitellio attendeva
a darsi bel tempo, con far buona
tavola, ubbriaco per lo più. Anche vivente
Galba si mossero tante forze sotto
i due generali per due diverse vie alla
volta d'Italia; cioè <i>Valente</i> per le Gallie,
e <i>Cecina</i> per l'Elvezia. Vitellio facea
conto di seguitarli dipoi. Nel viaggio ebbero
nuova della morte di Galba e dell'innalzamento
di Ottone. Dovunque
passò Valente per la Gallia, il terrore
delle sue armi condusse i popoli all'ubbidienza
<span class="pagenum"><a name="Page_268" id="Page_268"></a>[268]</span>
di Vitellio. Sopra tutto con
allegria fu ricevuto in Lione. In altri
luoghi non mancarono saccheggi ed anche
stragi. Non fece di meno Cecina nel
passare pel paese degli Svizzeri. All'avviso
di queste armate, che si avvicinavano
all'Italia, un reggimento di cavalleria,
accampato sul Po, che avea servito
una volta in Africa sotto Vitellio, l'acclamò
imperadore, e cagion fu che Milano,
Ivrea, Novara e Vercelli prendessero il
suo partito. Perciò si affrettò Cecina
verso la metà di marzo per calare in
Italia, ancorchè i monti fossero tuttavia
carichi di neve, e spedì innanzi un corpo
di gente, per sostenere le suddette
città. Gran dire, gran costernazione fu
in Roma, allorchè si udì la mossa di
tante armi, e l'inevitabil guerra civile <span class="fnote">[Plutarchus, in Othone.]</span>.
Mosse <i>Ottone</i> il senato a scrivere a Vitellio
delle lettere amorevoli, per esortarlo
a desistere dalla ribellione, offrendogli
danaro, comodi e una città. Ne
scrisse anch'egli, e dicono <span class="fnote">[Suetonius, in Othone, cap. 8. Dio, lib. 64. Tacitus, Histor., lib. 1, cap. 74.]</span> che gli
esibisse segretamente di prenderlo
per collega nell'imperio e per genero. Gli
rispose Vitellio in termini amichevoli;
tali nondimeno che mostravano di burlarsi
di lui. Irritato Ottone gli rispose
per le rime, cioè gliene scrisse dell'altre
piene di vituperii, e con ridicole sparate,
ricordandogli soprattutto l'infame sua
vita passata. Non furono meno obbrobriose
le risposte di Vitellio. Nè alcun
di loro diceva bugia. Amendue ancora
inviarono degli assassini, per liberarsi
cadauno dall'emulo suo; ma riuscì in
fumo il loro disegno. Adunque chiaro si
vide, non restar altro che di decidere la
contesa coll'armi. Unì <i>Ottone</i> una possente
armata anch'egli, composta della
maggior parte de' pretoriani e delle legioni
venute dalla Dalmazia e Pannonia.
E lasciato al governo di Roma <i>Tiziano</i>
suo fratello con <i>Flavio Svetonio</i> prefetto
d'essa città, e fratello di Vespasiano,
<span class="pagenum"><a name="Page_269" id="Page_269"></a>[269]</span>
dato anche ordine che non fosse fatto
torto alcuno alla madre, alla moglie e
a' figliuoli di Vitello, nel dì 14 di marzo
si licenziò dal senato, e alla testa dell'esercito,
non parendo più quell'effeminato
uomo di una volta, s'incamminò
per venir contro a' nemici. Suoi marescialli
erano <i>Svetonio Paolino, Mario
Celso</i> ed <i>Annio Gallo</i>, uffiziali non meno
prudenti che bravi. Mancavano ben questi
pregi a' <i>Licinio Procolo</i> prefetto del
pretorio, che pur faceva una delle prime
figure in quell'armata. <i>Alieno Cecina</i>,
general di Vitellio, arrivato al Po, passò
quel fiume a Piacenza, ed assalì quella
città, da cui <i>Annio Gallo</i> <span class="fnote">[Tacitus, Histor., lib. 2, cap. 21.]</span>, dopo due
dì di valorosa difesa, il fece ritirare a
Cremona, malcontento per la perdita di
molta gente. Fu in quella occasione bruciato
l'anfiteatro de' Piacentini, posto
fuori della città, il più capace di gente
che fosse allora in Italia. Anche <i>Marzio
Macro</i>, console disegnato, diede a Cecina
un'altra percossa coi gladiatori di Ottone.
Eppur egli, ciò non ostante, volle
venire ad un terzo cimento: tanta era
la voglia in lui di vincere, affinchè l'altro
general di Vitellio, cioè <i>Valente</i>, non
gli rapisse o dimezzasse la gloria. In un
luogo detto i Castori, dodici miglia lungi
da Cremona, tese un'imboscata a <i>Svetonio
Paolino</i> e a <i>Mario Celso;</i> ma questi,
avutane notizia, presero così ben le misure,
che il misero in rotta, ed avrebbono
anche rovinata affatto la di lui gente,
se Paolino per troppa cautela non avesse
impedito ai suoi l'inseguirli. Per questo
fu egli in sospetto di tradimento, ed Ottone
chiamò da Roma <i>Tiziano</i> suo fratello,
acciocchè comandasse l'armi, sebben
con poco frutto, perchè Licinio
Procolo, capitan delle guardie, benchè
uomo inesperto, la facea da superiore a tutti.
</p>

<p>
Venne poi Valente da Pavia colla
sua armata più numerosa dell'altra ad
unirsi con Cecina, e tuttochè questi due
<span class="pagenum"><a name="Page_270" id="Page_270"></a>[270]</span>
generali di Vitellio fossero gelosi l'uno
dell'altro, si accordarono nondimeno
pel buon regolamento della guerra, e
per isbrigarla il più presto possibile.
Tenne consiglio dall'altra parte Ottone;
e il parere de' suoi più assennati generali,
cioè di Svetonio Paolino, Mario Celso
ed Annio Gallo, fu di temporeggiare,
tanto che venissero alcune legioni che
si aspettavano dall'Illirico. Ma prevalse
quello di Ottone, Tiziano e Procolo, ai
quali parve meglio di venir senza dimora
a battaglia, perchè i pretoriani credendosi
tanti Marti, si tenevano in pugno
la vittoria, e tutti ansavano di ritornarsene
tosto alle delizie di Roma <span class="fnote">[Plutarc., in Othone.]</span>. Lo
stesso Ottone impaziente per trovarsi in
mezzo a tanti pericoli, fra l'incertezza
delle cose e il timore di qualche rivolta
de' soldati, era nelle spine; però si voleva
levar d'affanno con un pronto fatto
d'armi. Ma da codardo si ritirò a Brescello,
dove il fiume Enza sbocca nel Po,
per quivi aspettar l'esito delle cose; risoluzione
che accrebbe la sua rovina,
perchè seco andarono molti bravi uffiziali
e molti soldati, con restare indebolita
l'armata sua in mano di generali
discordi fra loro, e poco ubbidienti e
senza quel coraggio di più che loro
avrebbe potuto dar la presenza del principe.
Seguì qualche piccolo fatto fra
gli staccamenti delle due armate, ma finalmente
quella di Ottone, passato il Po,
andò a postarsi a qualche miglio lungi
da Bedriaco, villa posta fra Verona e
Cremona, più vicina nondimeno all'ultimo,
verso il fiume Oglio, dove si crede
che oggidì sia la terra di Caneto. Molte
miglia separavano le due armate; ed
ancorchè Svetonio e Mario ripugnassero
alla risoluzion conceputa da Procolo di
andare nel dì seguente (cioè circa il dì
15 di aprile) ad assalire i nemici, perchè
l'arrivar colà stanchi i soldati era un
principio d'esser vinti: Procolo persistè
nella sua opinione, perchè sollecitato da
<span class="pagenum"><a name="Page_271" id="Page_271"></a>[271]</span>
più lettere di Ottone, che voleva battaglia.
Si venne in fatti al combattimento <span class="fnote">[Dio, lib. 64.]</span>,
che fu sanguinosissimo, credendosi
che fra l'una e l'altra parte restassero
sul campo estinte circa quarantamila
persone, perchè non si dava quartiere.
Ma la vittoria toccò all'armata di Vitellio.
I generali di Ottone, chi qua chi là
fuggitivi, scamparono colle reliquie della
lor gente il meglio che poterono, valendosi
del favor della notte <span class="fnote">[Plutarc., in Othone.]</span>. Ma perchè
nel dì seguente si aspettavano di nuovo
addosso il vittorioso esercito, con pericolo
d'essere tutti tagliati a pezzi, gli
uffiziali, soldati e lo stesso Tiziano, fratello
di Ottone, che si trovarono insieme,
s'accordarono di fare una deputazione
a Valente e Cecina, per rendersi.
Fu accettata l'offerta, ed unitesi le non
più nemiche armate, ognun corse ad
abbracciare gli amici, a detestare gli odii
passati, e condolersi delle morti di tanti.
Giurarono i vinti fedeltà a Vitellio, e
cessarono tutti i rancori. Portata questa
lagrimevol nuova ad Ottone, dimorante
in Brescello, non mancarono già i suoi
cortigiani di animarlo, con fargli conoscere
arrivate già ad Aquileia tre legioni
della Mesia, salvate altre buone milizie
a lui fedeli, non essere disperato il caso.
Ma egli aveva già determinato di finirla,
chi credette per orrore di una guerra
civile, come attesta Svetonio <span class="fnote">[Sueton., in Othone, cap. 10.]</span>, chi per
poca fortezza d'animo, e chi per acquistarsi
una gloria vana con una risoluzion
generosa. Pertanto attese spiritosamente
nel resto del giorno a distribuir danaro
a' suoi domestici ed amici, a bruciar le
lettere scrittegli da varie persone contra
di Vitellio, affinchè non pregiudicassero
a chi le avea scritte, e a dar altri
ordini per la sicurezza di molti nobili
ch'erano alla sua corte <span class="fnote">[Tacitus, Histor., lib. 2, c. 48.]</span>. Prese anche
nella notte seguente un po' di sonno, ma
fu disturbato da un rumor delle guardie,
<span class="pagenum"><a name="Page_272" id="Page_272"></a>[272]</span>
che minacciavano la morte a que' senatori,
i quali d'ordine suo erano per ritirarsi,
e sopra tutto aveano assediato
<i>Virginio Rufo.</i> Uscì Ottone di camera, e
con buona maniera calmò quel tumulto.
Poscia, sul far del giorno svegliato, intrepidamente
si diede un pugnale nel
petto, e di quella ferita fra poco morì in
età di trentasette anni <span class="fnote">[Plutarcus, in Othone.]</span>. Al suo cadavero
bruciato fu data quella sepoltura
che si potè, cioè in terra, colla memoria
del solo suo nome senza titolo alcuno.
Una massa di monete d'oro, trovate sui
primi anni del secolo, in cui scrivo, sul
territorio di Brescello, fece credere ad
alcuni che fossero ivi seppellite in occasion
delle disgrazie di Ottone. Benchè
usurpator dell'imperio, e screditato per
varie sue ree qualità, cotanto era amato
dai soldati, che alcuni d'essi, non meno
in Brescello, che in Piacenza e in altri
luoghi, pel dolore accompagnarono la di
lui morte colla propria, secondo la detestabil
usanza e frenesia di quei tempi.
Dacchè i soldati, ch'erano in Brescello,
non poterono indurre Virginio Rufo ad
accettar l'imperio, si diedero ai generali
di Vitellio. In un fiero imbroglio si trovò
allora la maggior parte del senato che
Ottone avea lasciato in Modena, perchè
dall'un canto temeva oltraggi dall'armi
di Vitellio, e dall'altro i soldati di Ottone
tenendoli a vista d'occhio, e riputandoli
nemici dell'estinto principe, cercavano
pretesti per menar le mani contra
di loro. Finalmente ebbero la fortuna
di salvarsi a Bologna, dove si mostrarono
disposti a riconoscere Vitellio; ma per
qualche tempo se ne guardarono a cagion
di una falsa voce portata da Ceno,
liberto già di Nerone, che i vincitori
erano poi stati vinti. Da queste paure
non si riebbero se non allorchè arrivarono
lettere di Valente che riferirono la
vera positura degli affari. In Roma, subito
che s'intese quanto era succeduto
di Ottone, <i>Flavio Sabino</i>, fratello di Vespasiano,
fece prestar giuramento dal
<span class="pagenum"><a name="Page_273" id="Page_273"></a>[273]</span>
senato e dai soldati che ivi restavano, a
Vitellio, e il senato gli accordò tutti gli
onori consueti.
</p>

<p>
Intanto <i>Vitellio</i>, dopo aver lasciato
ad <i>Ordeonio Fiacco</i> un corpo di milizie
per la guardia del Reno germanico, col
resto delle genti che potè raccorre, si
mise in viaggio verso l'Italia. Per istrada
intese la vittoria de' suoi e la morte
di Ottone, e che <i>Cluvio Rufo</i>, governator
della Spagna, avea ricuperate le due
Mauritanie. Arrivato a Lione, quivi trovò
non meno i vincitori che i vinti generali.
Perdonò a <i>Tiziano</i> fratello di
Ottone, perchè il conosceva per uomo
dappoco. Conservò il consolato a <i>Mario
Celso. Svetonio</i> e <i>Procolo</i> si acquistarono
la di lui grazia con una viltà, asserendo
di aver fatta consigliatamente perdere
la vittoria ad Ottone nella battaglia di Bedriaco.
Mandò Vitellio a Roma un editto,
per cui proibiva ai cavalieri il combattere
da gladiatori fra loro e contro le
fiere negli anfiteatri. Un altro ancora,
che tutti gli strologhi e indovini prima
delle calende di ottobre fossero fuori
d'Italia. Si vide attaccato nella stessa
notte un cartello, in cui essi strologhi
comandavano a lui di uscire del mondo
prima del suddetto medesimo giorno. Se
ne alterò talmente Vitellio, che qualunque
d'essi che gli capitasse alle mani,
senza processo il condannava alla morte.
Grande odiosità si tirò egli addosso
coll'aver inviato ordine che si levasse
la vita a <i>Gneo Cornelio Dolabella</i> uno
de' più illustri Romani, odiato da lui per
particolari riguardi, che, relegato ad Aquino,
era dopo la morte di Ottone ritornato
a Roma. L'ordine fu barbaramente
eseguito. Intanto a poco a poco tutte le
provincie si andarono sottomettendo a
lui; ma l'Italia era afflitta per le tante
soldatesche del medesimo Vitellio e dell'altre
che furono di Ottone. Senza disciplina
saccheggiavano, uccidevano, e sotto
l'ombra loro anche molti altri faceano
ruberie e vendette. Entrato che fu Vitellio
in Italia, trovò modo di dividere le
<span class="pagenum"><a name="Page_274" id="Page_274"></a>[274]</span>
milizie (e specialmente i pretoriani) che
avevano servito ad Ottone, perchè le
conobbe malcontente ed inquiete, e a
poco a poco le andò cassando, con dar
loro delle ricompense. Venne a Cremona,
e volle coi suoi occhi vedere il campo
dove s'era data (già scorreano quaranta
giorni) la battaglia; ed avvegnachè fossero
tuttavia insepolte quelle migliaia di
cadaveri, e menasse un insopportabil
fetore, non lasciò ordine che si seppellissero;
anzi disse che <i>l'odore di un nemico
morto sapea di buono.</i> Menava seco
circa sessantamila combattenti, senza i
famigli ed altre persone destinate al
bagaglio, ch'erano più del doppio. Dovunque
passava questa gran ciurma,
lasciava lagrimevoli segni della sua rapacità
e barbarie. Verso la metà di luglio
arrivò a Roma, e, se non era distornato
da' suoi amici, volea farvi l'entrata
in abito da guerra, come in una città
conquistata. L'accompagnavano mandre
di eunuchi e commedianti, secondo la
usanza del suo maestro Nerone, e questi
ebbero poi parte agli affari. Trovata <i>Sestilia</i>
sua madre nel Campidoglio, le
diede il cognome di <i>Augusta</i>; ma ella
non se ne allegrò punto, anzi si vergognava
di avere un sì indegno imperadore
per figlio. Morì ella dipoi in quest'anno,
non si sa se per iniquità del figliuolo, o
per veleno da lei preso, prevedendo i
mali che doveano avvenire. Fece dipoi
Vitellio una nuova leva di coorti pretoriane
sino a sedici, tutte di mille uomini
per cadauna, e gente scelta. Due furono
i prefetti del pretorio, cioè <i>Publio Sabino</i>
e <i>Giulio Prisco. Valente</i> e <i>Cecina</i> potevano
tutto in corte, ma sempre fra loro
discordi. Diedesi poi questo ghiottone
Augusto, com'era il suo stile, a fare del
suo ventre un dio, ma con eccessi maggiori,
a misura della dignità e del comodo
accresciuto. Il suo mestiere cotidiano
era mangiare e bere e vomitare
per far luogo ad altri cibi e bevande.
Consumava in ciò tesori; e molti si spiantarono
per fargli de' conviti. Non istimava
<span class="pagenum"><a name="Page_275" id="Page_275"></a>[275]</span>
nè lodava questo mostro se non le
azioni di Nerone, e le imitava bene
spesso, inclinando anche alla crudeltà,
di cui rapporta Svetonio <span class="fnote">[Sueton., in Vitellio, cap. 24. Dio, lib. 64]</span> varii esempli;
e se fosse sopravvissuto molto, forse sarebbe
riuscito anche in ciò non inferiore
a lui. La maniera di guadagnarlo soleva
essere l'adulazione; ma siccome egli era
timido e sospettoso, poco ci voleva a disgustarlo.
</p>

<p>
E fin qui abbiam veduto le due tragedie
di <i>Galba</i> e di <i>Ottone.</i> Ora è tempo
di passare alla terza. Di niuno più temeva
Vitellio che di <i>Flavio Vespasiano</i>,
generale dell'armi romane nella Giudea,
dove si continuava la guerra con apparenza
ch'egli fosse per assediar Gerusalemme.
Allorchè gli venne la nuova che
esso Vespasiano e <i>Licinio Muciano</i>, governator
della Soria, il riconoscevano
per imperadore, ne fece gran festa. Ed,
in vero, sulle prime niuno mai s'avvisò
che Vespasiano potesse arrivar all'imperio,
nè egli vi aspirava, perchè bassamente
nato a Rieti e mancante di danaro.
Si raccontavano ancora molte viltà
di lui nella vita privata; e Tacito <span class="fnote">[Tacitus, Histor., lib. 2, c. 97. Suetonius, in Vespasiano, c. 4.]</span> ci
assicura ch'egli si era tirato addosso
l'odio e il dispregio de' popoli; ma i fatti
mostrarono poi tutto il contrario. Comunque
sia, Dio l'aveva destinato a liberar
Roma dai mostri, e a punire l'orgoglio
de' Giudei implacabili persecutori
del nato Cristianesimo. Era egli per altro
dotato di molte lodevoli qualità, perchè
senza fasto, temperante nel vitto, amorevole
verso tutti, e massimamente verso
i soldati, che l'amavano non poco, ancorchè
li tenesse in disciplina; vigilante
e prudente, buono soldato e migliore
capitano. Sopra tutto veniva considerato
come amator della giustizia; la sua età
era allora d'anni sessanta. Si può giustamente
credere che dopo la morte di
Galba i più saggi de' Romani, al vedere
che i due usurpatori Ottone e Vitellio,
<span class="pagenum"><a name="Page_276" id="Page_276"></a>[276]</span>
senza sapersi chi fosse il peggiore di loro,
disputavano dell'imperio, rivolgessero
i lor occhi e desiderii a Vespasiano,
e segretamente ancora l'esortassero al
trono. <i>Flavio Sabino</i> di lui fratello gran
figura faceva anch'egli, coll'essere prefetto
di Roma, e le sue belle doti maggiormente
accreditavano quelle del fratello.
O questo fosse, o pure che gli uffiziali
e soldati di Vespasiano mirando
quel che aveano fatto gli altri in Ispagna,
Roma e Germania, non volessero essere
da meno: certo è che si cominciò da essi
a proporre di far imperadore Vespasiano.
Quegli che diede l'ultima spinta
all'irrisoluzione di esso Vespasiano,
personaggio guardingo e non temerario,
fu il suddetto <i>Licinio Muciano</i> governator
della Soria, il quale dopo la morte
di Ottone gli rappresentò, che non era
sicura nè la comune lor dignità, nè la
vita sotto quell'infame imperador di
Vitellio. Si lasciò vincere in fine Vespasiano,
ed essendo entrato nella medesima
lega anche <i>Tiberio Alessandro</i> governator
dell'Egitto, fu egli il primo a proclamarlo
in Alessandria imperadore nel
dì primo di luglio <span class="fnote">[Joseph., de Bello Judaic., lib. 4.]</span>; e lo stesso fece
nel terzo giorno di esso mese anche la
armata della Giudea, a cui Vespasiano
promise un donativo, simile a quel di
Claudio e di Nerone. La Soria, e tutte
le altre provincie e i re sudditi di Roma
in Oriente, e la Grecia alzarono anche
esse le bandiere del novello Augusto.
Furono scritte lettere a tutte le provincie
dell'Occidente, per esortar ciascuno
ad abbandonar Vitellio, usurpatore indegno
del trono imperiale <span class="fnote">[Tacitus, Historiar., lib. 2, cap. 82.]</span>. Si fece
intendere ai pretoriani cassati da Vitellio,
che questo era il tempo di farlo pentire;
e veramente costoro arrolatisi in favor
di Vespasiano, fecero di poi delle meraviglie
contra di Vitellio.
</p>

<p>
Essendo così ben disposte le cose, e
procacciate quelle somme di denaro che
si poterono raccogliere per muovere le
<span class="pagenum"><a name="Page_277" id="Page_277"></a>[277]</span>
soldatesche, e in un gran consiglio tenuto
in Berito, fu conchiuso che <i>Muciano</i> marcerebbe
con un competente esercito in
Italia; <i>Tito</i>, figliuolo di Vespasiano, già
dichiarato <i>Cesare</i>, continuerebbe lentamente
la guerra contro ai Giudei: e <i>Vespasiano</i>
passerebbe nella doviziosa provincia
dell'Egitto, per raunar danaro,
ed affamare o provveder di grani Roma,
secondochè portasse il bisogno. <i>Muciano</i>,
uomo ambizioso, e che mirava a divenire
in certa maniera compagno di Vespasiano
nel principato, accettò volentieri
quella incumbenza. Per timore delle
tempeste non si arrischiò al mare; ma
imprese il viaggio per terra, con disegno
di passare lo stretto verso Bisanzio; al
qual fine ordinò che quivi fossero pronti i
vascelli del mar Nero. Non era molto
copiosa e possente l'armata di Muciano,
ma a guisa de' fiumi regali andò crescendo
per via: tanta era la riputazion
di Vespasiano, e l'abbominazion di Vitellio.
Nella Mesia le tre legioni che stavano
ivi a' quartieri, si dichiararono per
Vespasiano; e l'esempio d'esse seco
trasse due altre della Pannonia, e poi le
milizie della Dalmazia, senza neppur aspettare
l'arrivo di Muciano. <i>Antonio
Primo</i> da Tolosa, soprannominato <i>Becco
di Gallo</i>, forse dal suo naso (dal che
impariamo l'antichità della parola <i>Becco</i>),
uomo arditissimo <span class="fnote">[Sueton., in Vitellio, cap. 18.]</span>, sedizioso ed
egualmente pronto alle lodevoli che alle
malvage imprese, quegli fu che colla sua
vivace eloquenza commosse popoli e soldati
contra di Vitellio, nè aspettò gli ordini
di Vespasiano o di Muciano, per
farsi generale di quelle legioni. Che più?
Chiamati in soccorso i re degli Svevi ed
altri Barbari, e trovato che quelle milizie
nulla più sospiravano che di entrare
in Italia, per arricchirsi nello spoglio di
queste belle provincie, di sua testa con
poche truppe innanzi agli altri calò in
Italia, e fu con festa ricevuto in Aquileia,
Padova, Vicenza, Este, ed altri luoghi
di quelle parti. Mise in rotta un corpo
<span class="pagenum"><a name="Page_278" id="Page_278"></a>[278]</span>
di cavalleria, ch'era postata al Foro da
Alieno, dove oggidì è Ferrara. Rinforzato
poi dalle due legioni della Pannonia
(soleva essere ogni legione composta di
seimila soldati), s'impadronì di Verona,
e quivi si fortificò. Colà ancora giunse
<i>Marco Aponio Saturnino</i> con una delle
legioni della Mesia, e concorse ad arrolarsi
sotto di Primo gran copia dei pretoriani
licenziati da Vitellio. Ancorchè
fosse sì grande il suscitato incendio, non
s'era per anche mosso l'impoltronito
Vitellio. Svegliossi egli allora solamente,
che intese penetrato il fuoco fino in Italia.
Perchè <i>Valente</i> non era ben rimesso
da una sofferta malattia, diede il comando
delle sue armi ad <i>Alieno Cecina</i>, con
ordine di marciare speditamente contra
di <i>Antonio Primo.</i> Venne Cecina con otto
legioni almeno, cioè con tali forze che
avrebbe potuto opprimerlo. Mandò parte
delle milizie a Cremona, e col più della
gente armata si portò ad Ostiglia sul Po.
Macchinando poi altre cose, perdè apposta
il tempo in iscrivere lettere di
rimproveri e minacce ai soldati di Primo,
ed intanto lasciò che arrivassero a
Verona le due altre legioni della Mesia.
Finalmente, dappoichè intese che <i>Luciano
Basso</i>, governatore della flotta di Ravenna,
con cui teneva intelligenza, verso
il di 20 d'ottobre s'era rivoltato in favor
di Vespasiano: allora, come se fosse
disperato il caso per Vitellio, si diede ad
esortare i soldati ad abbracciare il partito
di Vespasiano, e molti ne indusse a
prestar giuramento a lui, e a rompere
le immagini di Vitellio. Ma gli altri, che
non poteano sofferir tanta perfidia, e
quegli stessi che poc'anzi aveano giurato <span class="fnote">[Dio, lib. 65. Tacitus, Histor., lib. 3, cap. 13.]</span>,
presi dalla vergogna e pentiti, si
scagliarono contra di lui, senza alcun
rispetto al carattere di console, incatenato
l'inviarono a Cremona, e cominciarono
a caricar anch'essi il bagaglio,
per passare colà.
</p>

<p>
Ad <i>Antonio Primo</i>, ch'era in Verona,
<span class="pagenum"><a name="Page_279" id="Page_279"></a>[279]</span>
fu portata dalle spie l'informazione
di quanto era accaduto ad Ostiglia, e
subito fu in armi, per impedir l'unione
di quell'esercito con quel di Cremona.
Inoltratosi sino a Bedriaco, luogo fatale
per le battaglie, e circa nove miglia lungi
da quel sito, s'incontrò colle soldatesche
di Vitellio, che uscite di Cremona
venivano per unirsi con quelle d'Ostiglia.
Ciò fu circa il dì 26 di ottobre. Dopo
sanguinoso conflitto le mise in rotta,
obbligando chi scampò dalle sue spade a
rifugiarsi in Cremona. Ad alte voci allora
dimandarono i vittoriosi soldati di
andar dirittamente a Cremona, per isperanza
d'entrarvi e per avidità di saccheggiarla.
Nè gli avrebbe potuto ritenere
Primo, se non fosse giunto l'avviso che
s'appressava l'altra armata partita da
Ostiglia, e in ordinanza di battaglia.
Era già sopraggiunta la notte, e pure i
due eserciti vennero alle mani con ardore,
con fierezza inaudita, combattendo,
per quanto comportavano le tenebre,
senza distinguere talvolta chi fosse amico
o nemico. Levatasi poi la luna, cominciò
Primo a provarne del vantaggio,
perchè essa dava nel volto ai nemici.
Durò il combattimento tutto il resto
della notte, e fatto poi giorno, avendo
la terza legione, già venuta di Soria,
secondo l'uso di que' paesi, salutato il
sole con alti ed allegri <i>Viva</i>, questo rumore
fece credere a que' di Vitellio che
l'esercito di Muciano fosse arrivato, e
diede loro tal terrore, che riuscì poi facile
a Primo lo sconfiggerli ed obbligarli
alla fuga. Giuseppe <span class="fnote">[Joseph., de Bello Judaico, lib. 5, cap. 13.]</span>, narrando che dei
soldati di Vitellio in queste azioni perirono
trentamila e dugento persone, quattromila
e cinquecento di quei di Vespasiano,
verisimilmente, secondo l'uso delle battaglie,
ingrandì di troppo il racconto, nè
noi siam tenuti a prestargli fede. Bensì
possiam credere a Dione allorchè dice,
che oscurandosi talvolta la luna per
qualche nuvola, cessava il combattimento;
e che i soldati emuli vicini parlavano
<span class="pagenum"><a name="Page_280" id="Page_280"></a>[280]</span>
l'uno all'altro, chi con villanie, chi con
parole amichevoli, e con detestar le
guerre civili, e con invitar l'avversario
a seguitar Vitellio o pur Vespasiano. Ma
non c'è già ragion di credere che l'uno
porgesse all'altro da mangiare e da bere,
finchè non si provi che i soldati di
allora erano sì bravi od industriosi da
portar seco anche nel furor delle zuffe
le loro bisacce al collo, coll'occorrente
cibo e bevanda. Tanto poi Dione quanto
Tacito ci assicurano che incomodando
forte una grossa petriera, con lanciar
sassi, l'esercito di Vespasiano, due coraggiosi
soldati, dato di piglio a due scudi
degli avversarii, si finsero Vitelliani;
ed arrivati alla macchina ne tagliarono
le funi, con render essa inutile, ma con
restar anch'essi tagliati a pezzi senza
che rimanesse memoria alcuna del lor
nome. Dopo lo spoglio del campo, <i>a Cremona,
a Cremona</i>, gridarono i vincitori
soldati. Bisognò andarvi. Si credevano
di saltarvi dentro, ma trovarono un impensato
ostacolo, cioè un alto e mirabil
trinceramento, fatto fuor della città nella
precedente guerra di Ottone, alla cui
difesa era accorsa quasi tutta la milizia
esistente in Cremona. Fecero delle maraviglie
i soldati di Vespasiano per superar
quel sito: tanta era la lor gola di
arrivar al sacco di quella ricca città, che
Antonio Primo avea loro benignamente
accordato: il che fatto, assalirono la città.
Con tutto che questa fosse cinta di
forti mura e torri e piena di popolo, invilirono
sì fattamente i soldati vitelliani,
che non tardarono a trattare di rendersi.
Scatenarono per questo <i>Alieno Cecina</i>,
acciocchè s'interponesse nel perdono,
ed esposero bandiera bianca. Uscì Cecina
vestito da console co' suoi littori, cioè
colle sue guardie, e passò al campo dei
vincitori, ma accolto da tutti con ischerni
e rimproveri, perchè la perfidia suol
essere pagata coll'odio d'ognuno. D'uopo
fu che <i>Antonio Primo</i> il facesse scortare,
tanto che fosse in luogo sicuro,
da potersi portare a trovar Vespasiano.;
<span class="pagenum"><a name="Page_281" id="Page_281"></a>[281]</span>
Fu perdonato ai soldati di Vitellio, ma
non già all'infelicissima città allora celebre
per bellissime fabbriche, per gran
popolo, per molte ricchezze <span class="fnote">[Tacitus, Historiar., lib. 3, c. 33. Dio, lib. 65.]</span>. Quarantamila
soldati, e un numero maggior di
famigli e bagaglioni, come cani v'entrarono.
Stragi e stupri senza numero; non
si perdonò neppure ai templi: tutto andò
a sacco; e in fine si attaccò il fuoco
alle case. Gli stessi soldati di Vitellio,
che prima difendeano quella città, gareggiarono
in tanta barbarie con gli altri;
anzi fecero di peggio, perchè più
pratici de' luoghi. Che vi perissero cinquantamila
di quegli innocenti e miseri
cittadini, lo scrive Dione. A me par
troppo. Gli abitanti rimasti in vita furono
tenuti per ischiavi, e poi riscattati.
Per cura di Vespasiano venne poi riedificata
e popolata di nuovo quella città.
</p>

<p>
Vitellio intanto se ne stava in Roma
agitato, e con isfoggiata tavola, niuna
apprensione mostrando di tanti romori.
Ma quando cominciarono sul fine di ottobre
ad arrivare l'un dietro l'altro i
funesti avvisi di quanto era succeduto,
allora gli corse il freddo per l'ossa.
E poscia udendo che Antonio Primo s'era
messo in cammino per venire a Roma,
buffava, non sapea più dove si fosse, ora
pensando a far ogni sforzo per resistere,
ora a dimettere l'imperio, ed a ritirarsi
a vita privata, ora facendo il bravo con
la spada al fianco, ed ora il coniglio, con
far ridere il senato, e con trovare ormai
poca ubbidienza ne' pretoriani. Tuttavia
spedì <i>Giulio Prisco</i> ed <i>Alfeno Varo</i> con
quattordici coorti pretoriane, e tutti i reggimenti,
di cavalleria, a prendere i passi
dell'Apennino <span class="fnote">[Tacitus, Historiar., lib. 3, cap. 55.]</span>, e vi aggiunse la legione
dell'armata navale: esercito sufficiente
a sostener con vigore la guerra, se
avesse avuto capitani migliori. Si postò
a Bevagna quest'armata, e colà ancora
si portò poi lo stesso Vitellio, benchè
solennissimo poltrone, per le istanze dei
<span class="pagenum"><a name="Page_282" id="Page_282"></a>[282]</span>
soldati. Attediossi ben presto di quel
soggiorno, e venutagli poi nuova che
<i>Claudio Faentino</i> e <i>Claudio Apollinare</i>
aveano indotta alla ribellione l'armata
navale del Miseno, e le città circonvicine,
se ne tornò a Roma, ed inviò
<i>Lucio Vitellio</i> suo fratello ad occupar
Terracina per opporsi da quella banda
ai ribelli. Ma <i>Antonio Primo</i> colle milizie
fedeli a Vespasiano, alle quali egli
permetteva il far quante insolenze ed
iniquità volevano nel viaggio, passò l'Apennino.
Pervenuto che fu a Narni, se
gli arrenderono la legione e le coorti
inviate contra di lui da Vitellio. E pur
Vitellio in sì duro frangente seguitava a
starsene con tal torpedine in Roma,
che la gente sapea bensì esser egli il principe,
ma parea di non saperlo egli stesso. Ogni
dì nuove, l'una più dell'altra cattive. A
<i>Fabio Valente</i> suo generale, ch'era stato
preso nell'andar nelle Gallie, e rimandato
ad Urbino, tagliata fu la testa, per
far conoscere ai Vitelliani falsa una voce,
ch'egli avesse messa in armi la Germania
e Gallia contra di Vespasiano. Vero
all'incontro era che anche le Spagne, le
Gallie e la Bretagna riconobbero Vespasiano
per imperadore. Poc'altro che
Roma ormai non restava a Vitellio;
e però <i>Flavio Sabino</i>, fratello di Vespasiano,
che fin qui era stato prefetto della città,
con fedeltà e buona intelligenza di
Vitellio, desiderando di salvar Roma da
più gravi disordini, avea proposto dei
temperamenti a Vitellio stesso, per salvargli
la vita. Altrettanto aveano fatto con
lettere <i>Muciano</i> e <i>Primo</i>; e già s'era in
concerto che Vitellio, deponendo l'impero,
ne riceverebbe in contraccambio
un milione di sesterzii e terre nella Campania.
In fatti egli nel dì 18 di dicembre,
uscito di palazzo in abito nero co' suoi
domestici, e col figliuolo tuttavia fanciullo,
piangendo dichiarò al popolo che per
bene dello Stato egli deponeva il comando;
ma nel voler consegnare la spada
al console <i>Cecilio Semplice</i>, nè questi
nè gli altri la vollero accettare. A tale
<span class="pagenum"><a name="Page_283" id="Page_283"></a>[283]</span>
spettacolo commosso il popolo protestò
di non volerlo sofferire; ma scioccamente,
perchè tutto si rivolse poscia
in danno della città e rovina maggior
di Vitellio. Trovavasi in questo mentre
un'assemblea de' primi senatori,
cavalieri ed uffiziali militari presso <i>Flavio Sabino</i>, <span class="fnote">[Dio, lib. 65. Tacitus, Histor., lib. 3, cap. 69.]</span>
trattando del buono stato di Roma,
colla persuasione che veramente
fosse seguita, o che seguirebbe la
rinunzia di Vitellio. Alla nuova dell'abortito
trattato, fu creduto bene che <i>Sabino</i>
andasse al palazzo per esortare o
forzar Vitellio a cedere. Andò egli accompagnato
da una buona truppa di soldati;
ma per via essendosi incontrato
colla guardia de' Tedeschi, si venne ad un
picciolo combattimento. Salvossi Sabino
nella rocca del Campidoglio con alcuni
senatori e cavalieri, e co' due suoi figliuoli
<i>Sabino</i> e <i>Clemente</i>, e con <i>Domiziano</i>
figlio minore di Vespasiano. Quivi assediato
fece una meschina difesa; v'entrarono
i Germani, ed appiccato il fuoco
al Campidoglio (non si sa da chi), si vide
ridotto in cenere quell'insigne luogo,
con perir tante belle memorie che ivi
erano: accidente sommamente compianto
dal popolo romano. Fuggirono di là
<i>Domiziano</i>, i figli di <i>Sabino;</i> non già
l'infelice <i>Sabino</i>, che, preso dai Germani
insieme con <i>Quinzio Attico</i> console, fu
condotto carico di catene davanti a Vitellio.
Si salvò <i>Attico;</i> ma <i>Sabino</i>, uomo
di gran credito e di raro merito, e fratello
maggiore di <i>Vespasiano</i>, sotto le furiose
spade di que' soldati perdè la vita:
del che più che d'altro s'afflisse dipoi
<i>Vespasiano</i>, ma non già <i>Muciano</i> che il
riguardava come ostacolo all'ascendente
della sua fortuna.
</p>

<p>
Antonio <i>Primo</i>, informato di queste
lagrimevoli scene, mosse allora il suo
campo alla volta di Roma, dove si trovò
all'incontro la milizia di Vitellio, e lo
stesso popolo in armi. Giacchè egli e
<i>Petilio Cereale</i> non vollero dar orecchio
alle proposizioni di qualche accordo, varii
<span class="pagenum"><a name="Page_284" id="Page_284"></a>[284]</span>
combattimenti seguirono, favorevoli ora
all'una ed ora all'altra parte; ma finalmente
rimasero superiori quei di Vespasiano.
Furono presi varii luoghi di
Roma, e il quartiere de' pretoriani, commessi
molti saccheggi colle consuete appendici,
e strage di tanta gente, che Giuseppe <span class="fnote">[Joseph., de Bel. Jud., lib. 4, cap. 42. Dio, lib. 65.]</span>
e Dione la fanno ascendere a
cinquantamila persone <span class="fnote">[Sueton., in Vitellio, cap. 16.]</span>. Veggendosi
allora a mal partito Vitellio, dal palazzo
fuggì nell'Aventino, con pensiero di andarsene
nel dì seguente a trovar <i>Lucio</i>
suo fratello a Terracina. Ma sul falso
avviso che non erano disperate le cose,
tornò al palazzo, e trovato poi che ognun
se n'era fuggito, preso un vile abito, con
una cintura piena d'oro, andò a nascondersi
nella cameretta del portinaio, oppur
nella stalla de' cani, da più di uno
de' quali fu anche morsicato. A nulla gli
servì questo nascondiglio. Scoperto da
un tribuno, per nome <i>Giulio Placido </i>, ne
fu estratto, e con una corda al collo, colle
mani legate al di dietro, fu menato per
le strade, dileggiato, e con picciole punture
trafitto in varie forme dai soldati,
ed ingiuriato dal popolo, senzachè alcuno
compassion ne mostrasse; anzi correndo
ognuno a rovesciar le sue statue
sotto gli occhi di lui. Credette di fargli
servigio un soldato tedesco, per levarlo
da tanti obbrobrii, e gli lasciò sulla testa
un buon colpo: il che fatto, si ammazzò
da sè stesso, ovvero, come si ha da Tacito,
fu ucciso dagli altri. Terminò la sua
vita <i>Vitellio</i>, coll'essere gittato giù per
le scale gemonie; il cadavero suo fu coll'uncino
strascinato al Tevere, e la sua
testa portata per tutta la città. Era in
età di cinquantasette anni; e questo frutto
riportò egli dalla sconsigliata sua ambizione,
alzato da chi nol conosceva a sì
sublime grado, ed abborrito da chi sapea
di sua vita, riguardandolo per troppo
indegno dell'imperio, e certamente incapace
di sostenerlo con tanto perversi
<span class="pagenum"><a name="Page_285" id="Page_285"></a>[285]</span>
costumi e sì grande poltroneria. Restò
bensì libera Roma dall'usurpatore Vitellio,
ma non già dalle atroci pensioni della
guerra civile. Per lungo tempo durarono
i saccheggi e gli omicidii. Maltrattato
era chiunque fu amico di Vitellio, e
sotto questo pretesto si estendeva ad altri
la feroce avidità dei vittoriosi e licenziosi
soldati: in una parola, tutto era lutto,
confusione e lamenti in Roma ed altrove.
Ancorchè <i>Domiziano</i>, figlio di Vespasiano,
fosse ornato immediatamente col
nome di <i>Cesare</i>, pure niun rimedio apportava,
intento solo a sfogar le passioni
proprie della scapestrata gioventù. <i>Lucio
Vitellio</i>, fratello dell'estinto Augusto,
venne ad arrendersi colle sue soldatesche,
sperando pure miglior trattamento; ma
restò anch'egli barbaramente ucciso.
Fece lo stesso fine <i>Germanico</i>, piccolo
figliuolo del medesimo imperadore. Subito
che si potè raunare il senato, furono
decretati a <i>Flavio Vespasiano</i> tutti gli
onori soliti a godersi dagl'imperadori
romani. E bisogno ben grande v'era di
un sì fatto imperadore, sì per rimettere
in calma la sconcertata Roma ed Italia,
come ancora per dar sesto alla Germania
e Gallia dove <i>Claudio Civile</i> avea mosso dei
gravi torbidi che accenneremo fra poco.
Guerra eziandio era nella Giudea, guerra
nella Mesia e nel Ponto. Sovrastavano
perciò danni e pericoli non pochi alla romana
repubblica, se non arrivava a reggerla
un Augusto, che per senno e per
valore gareggiasse coi migliori.
</p>

<hr />

<h2 class="hidden"><a name="LXX" id="LXX"></a>LXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXX</span>. Indizione <span class="scp">XIII</span>.</td>
  </tr>
  <tr>
    <td><span class="sc">Clemente</span> papa 4.</td>
  </tr>
  <tr>
    <td><span class="sc">Flavio Vespasiano</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Vespasiano Augusto</span> imperad. per la seconda volta, e <span class="sc">Tito Flavio Cesare</span> suo figliuolo.
</p>

<p>
Ancorchè fossero lontani da Roma
<i>Vespasiano</i> Augusto e <i>Tito</i> suo figlio,
dichiarato anch'esso <i>Cesare</i> dal senato,
pure, per onorare i principii di questo
nuovo imperadore, furono amendue promossi
<span class="pagenum"><a name="Page_286" id="Page_286"></a>[286]</span>
al consolato, in cui procederono
per tutto giugno. In essa dignità ebbero
per successori nelle calende di luglio <i>Marco
Licinio Muciano</i> e <i>Publio Valerio Asiatico:</i>
e poscia a questi nelle calende di
novembre succederono <i>Lucio Annio Basso</i>
e <i>Caio Cecina Peto.</i> Dacchè <span class="fnote">[Tacit., Histor., lib. 4. Dio, lib. 66.]</span> nell'anno
precedente giunse a Roma <i>Muciano</i>,
prese egli il governo, facendo quel che gli
parea sotto nome di Vespasiano.
V'interveniva anche <i>Domiziano Cesare</i>, figliolo
dell'imperadore, per dar colore
agli affari; ma quantunque egli prendesse
molte risoluzioni per le istigazioni
degli amici, pure l'autorità era principalmente
presso Muciano, uomo di smoderata
ambizione, che s'andava vantando
d'aver donato l'imperio a Vespasiano,
e di essere come fratello di lui, e
facendo perciò alto e basso, come s'egli
stesso fosse l'imperadore. Certo la sua
prima cura fu quella di metter fine all'insolenza
dei soldati, e di ridurre la quiete
primiera nella città. Ma un'altra maggiormente
n'ebbe per adunar danaro il
più che si potea, per rinforzare il pubblico
fallito erario, dicendo sempre <i>che
la pecunia era il nerbo del Principato</i>;
nè rincresceva di tirar sopra di sè l'odiosità
delle esazioni, e di risparmiarla a
Vespasiano, perchè ne profittava non poco
anch'egli per sè stesso. Recavano
a lui gelosia <i>Antonio Primo</i>, divenuto in
gran credito, per aver egli abbassato Vitellio;
ed <i>Arrio Varo</i>, perchè alzato alla
potente carica di prefetto del pretorio.
Quanto a <i>Primo</i>, il caricò di lodi nel senato,
gli mostrò gran confidenza, gli fece
sperare il governo della Spagna Taraconense,
promosse agli onori varii di lui
amici; ma nello stesso tempo mandò
lungi da Roma le legioni che aveano dell'amore
per lui, e fece restar lui in secco.
Andò Primo a trovar Vespasiano,
che il ricevè con molte carezze; ma Muciano,
con rappresentarlo uomo pericoloso
a ragion della sua arditezza, e con
rilevar gli abbominevoli disordini da lui
<span class="pagenum"><a name="Page_287" id="Page_287"></a>[287]</span>
permessi in Cremona, Roma ed altrove,
per guadagnarsi l'affetto de' soldati, gli
tagliò in fine le gambe <span class="fnote">[Tacitus, Histor., lib. 4, cap. 69.]</span>. Per conto di
<i>Varo</i>, gli tolse la prefettura del pretorio,
dandogli quella dell'annona, e sostituì
nella prima carica <i>Clemente Aretino</i>, parente
di Vespasiano.
</p>

<p>
Allorchè si compiè la tragedia di Vitellio,
si trovava <i>Vespasiano</i> in Egitto,
<i>Tito</i> suo figliuolo nella Giudea. Non sì
tosto ebbe Vespasiano avviso di quanto
era avvenuto, che spedì da Alessandria
a Roma una copiosa flotta di navi cariche
di grano, perchè le soprastava una
terribil carestia, e l'Egitto da gran tempo
era il granaio de' Romani, affinchè
quel gran popolo abbondasse di vettovaglia.
Se vogliam credere a Filostrato <span class="fnote">[Philostratus, in Apollon. Tyan.]</span>,
Vespasiano fece di gran bene all'Egitto,
con dare un saggio regolamento a quel
paese, esausto in addietro per le soverchie
imposte, Dione <span class="fnote">[Dio, lib. 66.]</span> all'incontro attesta
che gli Alessandrini, i quali si
aspettavano delle notabili ricompense,
per essere stati i primi ad acclamarlo
imperadore, si trovarono delusi, perchè
egli volle da loro buone somme di danaro,
esigendo gli aggravii vecchi non pagati,
senza esentarne nè meno i poveri, ed
imponendone di nuovi. Questo era il solo
difetto o vizio (se pure, come diremo,
tal nome gli competeva) che s'avesse
Vespasiano. Perciò il popolo di Alessandria,
popolo per altro avvezzo a dir quasi
sempre male de' suoi padroni, se ne
vendicò con delle satire, e con caricarlo
d'ingiurie e di nomi molto oltraggiosi.
Perciò vi mancò poco che Vespasiano,
quantunque principe savio ed
amorevole, non li gastigasse a dovere;
e l'avrebbe fatto, se Tito suo figliuolo
non si fosse interposto, per ottener
loro la grazia, con rappresentare al
padre, «che i saggi principi fanno quel
che debbono, o credono ben fatto,
e poi lasciano dire.» Nella state venne
<span class="pagenum"><a name="Page_288" id="Page_288"></a>[288]</span>
Vespasiano Augusto alla volta di Roma.
Arrivato a Brindisi, vi trovò Muciano,
ch'era ito ad incontrarlo colla primaria
nobiltà di Roma. Trovò a Benevento il
figliuolo <i>Domiziano</i>, che già aveva cominciato
a dar pruove del perverso suo naturale,
con varie azioni ridicole, o con
prepotenze. Perchè egli nella lontananza
del padre si era arrogata più autorità
che non conveniva, e trascorreva anche
in ogni sorta di vizii: Vespasiano in collera
parea disposto a de' gravi risentimenti
contra di questo scapestrato figliuolo <span class="fnote">[Tacitus, Histor., lib. 4, cap. 52.]</span>.
Il buon Tito suo fratello fu quegli
che perorò per lui, e disarmò l'ira del
padre. Non lasciò per questo Vespasiano
di mortificar la superbia di esso Domiziano.
Accolse poi gli altri tutti con gravità
condita di cordiale amorevolezza,
trattando non da imperadore, ma come
persona privata con cadauno. Aveva egli
molto prima inviato ordine a Roma, che
si rifabbricasse il bruciato Campidoglio,
dando tal incombenza a <i>Lucio Vestino</i>,
cavaliere di molto credito. Nel dì 21
di giugno s'era dato principio a sì importante
lavoro con tutto il superstizioso
rituale e le cerimonie di Roma pagana,
con essersi gittate ne' fondamenti assai
monete nuove e non usate, perchè così
aveano decretato gli aruspici. Giunto da
lì a non molto Vespasiano a Roma, per
meglio autenticar la sua premura per
quella fabbrica, e per alzar quivi un
sontuoso tempio <span class="fnote">[Sueton., in Vespasiano, c. 8.]</span>, fu dei primi a portar
sulle sue spalle alquanti di que' rottami;
e volle che gli altri nobili facessero
altrettanto, affinchè dal suo e loro
esempio si animasse maggiormente il
popolo all'impresa. E perciocchè nell'incendio
d'esso Campidoglio erano perite
circa tremila tavole di rame, o sia di bronzo,
cioè le più preziose antichità di Roma,
perchè in simili tavole erano intagliate le
leggi, i decreti, le leghe, le paci e gli altri
atti più insigni del senato e del popolo
romano fin dalla fondazione di Roma,
<span class="pagenum"><a name="Page_289" id="Page_289"></a>[289]</span>
comandò che se ne ricercassero diligentemente
quelle copie che si potessero
ritrovare, e di nuovo s'incidessero in
altre tavole. Parimente ordinò Vespasiano
che fosse restituita la buona fama a
tutti i condannati al tempo di Nerone <span class="fnote">[Dio, in Excerptis Valesianis.]</span>,
e sotto i tre susseguenti Augusti, e la
libertà a tutti gli esiliati che si trovassero
vivi; e che si cassassero tutte le
accuse de' tempi addietro. Cacciò eziandio
di Roma tutti gli strologhi, gente
perniciosa alle repubbliche, quantunque
egli non disprezzasse quest'arte vana, e
tenesse in sua corte uno di tali pescatori
dell'avvenire, stimandolo il più perito
degli altri. E si sa ch'egli, a requisizione
di un certo Barbillo strologo, concedette
al popol di Efeso di poter fare il
combattimento appellato sacro: grazia
da lui non accordata ad altre città.
</p>

<p>
Due guerre di somma importanza
ebbero in questi tempi i Romani, l'una
in Giudea, l'altra nella Gallia e Germania.
Diffusamente è narrata la prima da
Giuseppe Ebreo; l'una e l'altra da Cornelio
Tacito. Io me ne sbrigherò in poche
parole. Famosissima è la guerra.
Avea quel popolo, ingrato e cieco, ricompensato
il Messia, cioè il divino Salvator
nostro, di tanti suoi benefizii, con
dargli una morte ignominiosa; avea perseguitata
a tutto potere fin qui la nata
santissima religione di Cristo. Venne il
tempo, in cui la giustizia di Dio volle lasciar
piombare sopra quella sconoscente
nazione il gastigo, già a lei predetto dallo
stesso Signor nostro <span class="fnote">[Joseph., lib. 5 de bello Judaico.]</span>. S'erano ribellati
i Giudei all'imperio romano, e
per una vittoria da loro riportata contro
<i>Cestio</i>, parea che si ridessero delle forze
romane <span class="fnote">[Tacitus, Histor., lib. 5.]</span>. Vespasiano, irritato forte
contra di loro, spedì <i>Tito</i> suo figliuolo
nella primavera dell'anno presente per domarli.
Gerusalemme era in quei tempi
una delle più belle; forti e ricche città
dell'universo, perchè i Giudei, sparsi in
<span class="pagenum"><a name="Page_290" id="Page_290"></a>[290]</span>
gran copia per l'Asia e per l'Europa,
faceano gara di divozione per mandar
colà doni al tempio e limosine di danari.
Per dar anche a conoscere Iddio più visibilmente
che dalla sua mano veniva
il gastigo, Tito andò ad assediarla in
tempo che un'infinità di Giudei era, secondo
il costume, concorsa colà per celebrarvi
la Pasqua: nel qual tempo appunto
aveano crocifisso l'umanato figliuol
di Dio. Che sterminato numero di
essi per giusto giudizio di Dio si trovasse
ristretto in quella città, come in prigione,
si può raccogliere dal medesimo loro
storico Giuseppe, il quale asserisce che,
durante quell'assedio, vi perì un milione
e centomila Giudei, per fame e per la
peste. Sanguinosi combattimenti seguirono;
ostinato quel popolo mai non volle
ascoltar proposizioni di pace e di arrendersi.
Avvegnachè riuscisse al copiosissimo
esercito romano di superar le
due prime cinte di muro di quella città,
la terza nondimeno, più forte dell'altre,
fu sì bravamente difesa dagli assediati,
che Tito perdè la speranza di espugnar
la città colla forza, e si rivolse al partito
di vincerla con la fame. Un prodigioso
muro con fosse e bastioni di
circonvallazione fatto intorno a Gerusalemme
tolse ad ognuno la via a fuggirsene.
Però una orribil fame, e la peste
sua compagna, entrate in Gerusalemme,
vi faceano un orrido macello di quegli
abitanti; i quali anche discordi fra loro
e sediziosi, piuttosto amavano di vedere
e sofferire ogni più orribile scempio, che
di suggettarsi di nuovo al popolo romano.
Non si può leggere senza orrore la
descrizione che fa Giuseppe di quella
deplorabil miseria, a cui difficilmente si
troverà una simile nelle storie. Immense
furono le ruberie e le crudeltà di quei
che più poteano in quella città; le centinaia
di migliaia di cadaveri accrescevano
il fetore e le miserie di coloro che restavano
in vita; faceano i falsi profeti e
i tiranni interni più male al popolo
che gli stessi Romani. Ma nel dì 22 di luglio
<span class="pagenum"><a name="Page_291" id="Page_291"></a>[291]</span>
il tempio di Gerusalemme, fu preso, e
con tutta la cura di Tito Cesare, perchè
si conservasse quell'insigne e ricchissimo
edificio, Dio permise che gli stessi Giudei
vi attaccassero il fuoco, e si riducesse
in un monte di sassi e di cenere. S'impadronì
poi Tito della città alta e bassa
nel mese di settembre colla strage e
schiavitù di quanti si ritrovarono vivi.
Non solo il tempio, ma anche la città,
parte dalle mani de' vincitori, parte dal
fuoco furono disfatti ed atterrati; e
quella gran città rimase per molto tempo
un orrido testimonio dell'ira di Dio,
siccome la dispersion di quel popolo
senza tempio, senza sacerdoti, che noi
tuttavia miriamo, fa fede, quello non
essere più il popolo di Dio, siccome aveano
predetto i profeti.
</p>

<p>
L'altra guerra, che i Romani sostennero
in questi tempi, ebbe principio nella
Batavia, oggidì Olanda, sotto Vitellio <span class="fnote">[Tacitus, Histor., lib. 4.]</span>.
<i>Claudio Civile</i>, persona di sangue reale,
di gran coraggio, avendo prese l'armi,
stuzzicò quei popoli, e i circonvicini
ancora, a rivoltarsi contra de' Romani
e di Vitellio, con apparenza nondimeno
di sostenere il partito di Vespasiano.
Diede sul Reno una rotta ad <i>Aquilio</i> generale
de' Romani, e al suo fiacco esercito.
Questa vittoria fece voltar casacca
a molte delle soldatesche, le quali ausiliarie
militavano per l'imperio, e commosse
a ribellione altri popoli della Germania
e della Gallia; e però cresciute
le forze a Claudio Civile, non riuscì a
lui difficile il riportare altri vantaggi. Ma
dopo la morte di Vitellio, i ministri di
Vespasiano inviarono gran copia di gente
per ismorzar quell'incendio. <i>Annio
Fallo</i> e <i>Petilio Cereale</i> furono scelti per
capitani di tale impresa. Andò innanzi
il terrore di quest'armata, e cagion fu
che la parte rivoltata della Gallia tornasse
all'ubbidienza. Furono ripigliate alcune
città colla forza, date più sconfitte
a Civile e a' suoi seguaci, tanto che tutti
a poco a poco si ridussero a piegare il
<span class="pagenum"><a name="Page_292" id="Page_292"></a>[292]</span>
collo, e a ricorrere alla clemenza romana.
<i>Domiziano Cesare</i> in questa occasione,
bramoso di non essere da meno di
Tito suo fratello, volle andare alla guerra;
e <i>Muciano</i>, per paura che questo
sfrenato ed impetuoso giovane non commettesse
qualche bestialità in danno dell'armi
romane, giudicò meglio, di accompagnarlo.
Seppe poi con destrezza
fermarlo a Lione sotto varii pretesti,
tanto che si mise fine a quella guerra,
senzachè egli vi avesse mano; e poscia;
il ricondusse in Italia, acciocchè andasse
ad incontrar il padre Augusto, il quale;
siccome già dicemmo, venne a Roma
nell'anno, presente, e fu ricevuto con
gran magnificenza dappertutto.
</p>

<hr />

<h2 class="hidden"><a name="LXXI" id="LXXI"></a>LXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXXI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Clemente</span> papa 5.</td>
  </tr>
  <tr>
    <td><span class="sc">Flavio Vespasiano</span> imperadore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Vespasiano Augusto</span> per la terza volta, e <span class="sc">Marco Cocceio Nerva</span>.
</p>

<p>
Nerva, collega dell'imperadore nel
consolato, divenne anch'egli col tempo
imperadore. Non tennero essi consoli se
non per tutto febbraio quella dignità, e
ad essi succederono, nelle calende di
marzo, <i>Flavio Domiziano Cesare</i>, figliuolo
di Vespasiano, e <i>Gneo Pedio Casto</i>. Merito
grande s'era acquistato <i>Tito Cesare</i>
presso il padre per la guerra gloriosamente
terminata nella Giudea. Maggior
anche era il merito de' suoi dolci costumi <span class="fnote">[Sveton., in Tito, cap. 5.]</span>.
Cotanto si faceva egli amar
dai soldati, che, dopo la presa di Gerusalemme,
l'armata romana, gli diede il
titolo militare d'imperadore; e volendo
egli venire a Roma, cominciarono tutti
con preghiere, e poi con minacce, a gridare
o che restasse egli, o che tutti li
conducesse seco. Per questo e per qualche
altro barlume insorse sospetto presso
della gente maliziosa ch'egli nudrisse dei
disegni di rivoltarsi contra del padre: il
<span class="pagenum"><a name="Page_293" id="Page_293"></a>[293]</span>
che giammai a lui non cadde in pensiero.
Ne fu anche informato Vespasiano; ma
siccome egli avea troppe prove dell'onoratezza
del figliuolo, così non ne fece
caso; anzi udito che già egli era in viaggio,
il fece dichiarar suo collega nell'imperio,
e compagno anche nella podestà
tribunizia, ma senza conferirgli i titoli
di <i>Augusto</i> e <i>Padre della Patria.</i> Questi
onori equivalevano allora alla dignità
dei re de' Romani de' nostri giorni, ed
erano un sicuro grado per succedere al
padre Augusto nella piena dignità ed
autorità imperiale <span class="fnote">[Philostratus, in Apollon. Tyaneo.]</span>. Passando per la
Città di Argos, volle Tito abboccarsi con
<i>Apollonio Tianeo</i>, filosofo di gran grido
in questi tempi, e di cui molte favole
hanno spacciato i Gentili. Il pregò di
dargli alcune regole per saper ben governare.
Altro non gli diss'egli, se non
d'imitar Vespasiano suo padre, e di ascoltar
con pazienza Demetrio filosofo
cinico, che facea professione di dir liberamente,
e senz'adulazione o rispetto di
alcuno, la verità; e che non s'inquietasse,
se l'avesse ripreso di qualche fallo.
Tito promise di farlo. Sarebbe da desiderare
un filosofo sì fatto, e con tale
autorità in ogni corte; e fors'anche in
ogni paese si troverebbe volendolo. Ma
è da temere che non si trovassero poi
tanti Titi. Ebbe Tito sentore per istrada
delle relazioni maligne portate di lui al
padre (e forse n'era stato sotto mano
autore l'invidioso Domiziano) con fargli
anche sospettare che Tito non verrebbe,
perchè macchinava cose più grandi.
Allora egli s'affrettò, e in una nave
da carico, quando men s'aspettava, arrivò
in corte; e quasi rimproverando il
padre ch'era uscito in fretta ad incontrarlo,
un po' agramente gli disse: <i>Son
venuto, Signor e Padre, son venuto.</i>
</p>

<p>
Fu decretato il trionfo dal senato
tanto a Vespasiano, quanto al figliuolo,
e separatamente per la vittoria giudaica.
Ma Vespasiano che amava il risparmio
<span class="pagenum"><a name="Page_294" id="Page_294"></a>[294]</span>
in tutte le occorrenze, nè potea sofferir
tanta spesa, si contentò d'un solo che
servisse ad amendue. Non s'era mai veduto
in addietro un padre trionfar con
un figlio: si vide questa volta. Memoria
di questo trionfo tuttavia abbiamo nell'arco
di Tito in Roma, dato anche alle
stampe dal Bellorio, e vi si mira portato
l'aureo candelabro del tempio di Gerusalemme.
L'essersi felicemente terminate
le guerre della Giudea e Germania, diede
campo a Vespasiano di fabbricar il tempio
della Pace, e di chiudere quello di
Giano; giacchè per tutto l'imperio romano
si godeva un'invidiabil calma.
Questa specialmente tornò a fiorire in
Roma insieme colla giustizia, per tanti
anni in addietro bandita da essa, e vi
risorse la quiete degli animi e l'allegria:
tutti effetti del saggio e dolce governo di
Vespasiano. Buon concetto si avea nei
tempi andati di questo personaggio; ma,
divenuto imperadore; superò di lunga
mano l'aspettazion di ognuno <span class="fnote">[Sueton., in Vespasiano, cap. 8.]</span>. Imperocchè
tosto si accinse egli con vigore
a ristabilire Roma e l'imperio, che tanto
aveano patito sotto i precedenti, o principi
o tiranni; nè si diede mai posa, finchè
visse, per levare i disordini, e per
abbellire quella gran città. Chiara cosa
essendo che i passati affanni principalmente
erano proceduti dall'avidità, insolenza
e poca disciplina de' soldati, e
soprattutto de' pretoriani, vi rimediò col
cassare la maggior parte di quei di Vitellio,
ed esigere rigorosamente la buona
disciplina dai suoi propri. Per assicurarsi
meglio del pretorio, cioè delle
guardie del palazzo, con istupore di
ognuno, creò lo stesso <i>Tito</i>, suo figliuolo
e collega, prefetto del pretorio: carica
sempre innanzi esercitata dai cavalieri,
e che perciò divenne col tempo la più
insigne ed apprezzata dopo la dignità
imperiale <span class="fnote">[Dio, lib. 66.]</span>. La vita di Vespasiano era
senza fasto. Il venerava ognuno come
signore, ed egli amava all'incontro di
<span class="pagenum"><a name="Page_295" id="Page_295"></a>[295]</span>
comparir verso tutti piuttosto concittadino,
e come persona tuttavia privata.
Di rado abitava nel palazzo, più spesso
negli orti sallustiani, luogo delizioso.
Dava quivi benignamente udienza non
solo ai senatori, ma agli altri ancora di
qualsivoglia grado. Vigilantissimo, soleva
avanti giorno, stando in letto, leggere le
lettere e le memorie a lui presentate,
ammettere i suoi familiari ed amici,
quando si vestiva, e favellar con loro
delle cose occorrenti. Uno di questi era
<i>Plinio il Vecchio</i> <span class="fnote">[Plinius Junior, lib. 4, epist. 5.]</span>. Anche andando per
istrada non rifiutava di parlare con chi
avea bisogno di lui. Fra il giorno stavano
aperte a tutti e senza guardia le porte
della sua abitazione. Sempre interveniva
al senato, mostrando il convenevol
rispetto a quell'ordine insigne, nè v'era
affare d'importanza che non comunicasse
con loro. Sovente ancora, andava
in piazza a rendere giustizia al popolo. E
qualora per la sua avanzata età non potea
portarsi al senato, gli partecipava i
suoi sentimenti in iscritto, e incaricava
i suoi figliuoli di leggerli. Nè solamente
in ciò dava egli a conoscere la stima
che facea del senato, ma eziandio col
voler sempre alla sua tavola molti dei
senatori, e coll'andar egli stesso non
rade volte a pranzare in casa degli amici
e dei familiari suoi. Sapeva dir delle burle,
e pungere con grazia; nè s'avea a
male, se altri facea lo stesso verso di
lui. Dilettavasi massimamente di praticar
colle persone savie, per le quali non vi
era portiera, e fu udito dire <span class="fnote">[Philostratus, in Vita Apollonii Tyan.]</span>: <i>Oh potess'io
comandare a dei saggi, e che anche
i saggi potessero comandare a me!</i>
Non mancavano neppure in que' tempi
pasquinate e satire contro di lui; ma
egli, benchè, ne fosse avvertito, non se
<span class="pagenum"><a name="Page_296" id="Page_296"></a>[296]</span>
ne alterava punto, seguitando, ciò non
ostante, a far ciò che riputava utile alla
repubblica. Allorchè Vespasiano era in
Grecia col pazzo Nerone <span class="fnote">[Dio, lib. 66. Suetonius, in Vespasiano, cap. 14.]</span>, vedendolo
un dì nel teatro prorompere in parole,
e gesti indecenti alla sua dignità, non
seppe ritenersi dal fare un cenno di stupore
e disapprovazione. Febo, liberto di
Nerone, osservato ciò, se gli accostò, e
dissegli che un par suo non istava bene
in quel luogo. <i>Dove, volete ch'io vada?</i>,
disse allora Vespasiano. E il superbo ed
insolente liberto replicò, <i>che andasse alle
forche.</i> Costui ebbe tanto ardire di
presentarsi, davanti a lui, già divenuto
imperadore, per addurre delle scuse.
Altro male non gli fece Vespasiano, se
non di dirgli, <i>che se gli levasse davanti,
e andasse alle forche</i>. Con rara pazienza
sofferiva egli che gli si dicesse la verità,
e godeva quel bel privilegio, tanto esaltato
da Cicerone in Giulio Cesare, di
dimenticar le ingiurie. Maritò molto decorosamente
tre figliuole di Vitellio; e
benchè si trovasse più d'uno che macchinò
congiure contra di un principe
sì buono, contuttociò niuno mai gastigò
se non coll'esilio, solendo anche dire,
<i>che compativa la pazzia di coloro, i quali
aspiravano all'imperio, perchè non
sapevano che aggravio e spine l'accompagnassero</i>.
Però sua usanza fu di guadagnar
coi benefizii, e non di rimeritar coi
gastighi, chi era stato ministro della crudeltà
de' tiranni, perchè volea credere
che avessero così operato più per paura
che per malizia. E questo per ora basti
de' costumi di Vespasiano. Ne riparleremo
andando innanzi, come potremo,
giacchè si son perdute le storie di Tacito,
e con ciò a noi manca il filo cronologico
delle azioni di questo principe.
</p>

<p>
<span class="pagenum"><a name="Page_297" id="Page_297"></a>[297]</span>
</p>

<hr />

<h2 class="hidden"><a name="LXXII" id="LXXII"></a>LXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXXII</span>. Indizione <span class="scp">XV</span>.</td>
  </tr>
  <tr>
    <td><span class="sc">Clemente</span> papa 6.</td>
  </tr>
  <tr>
    <td><span class="sc">Vespasiano</span> imperadore 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Vespasiano Augusto</span> per la quarta volta, e <span class="sc">Tito Flavio Cesare</span> per la seconda.
</p>

<p>
Dappoichè <i>Muciano</i> venuto a Roma
cominciò a godere de' primi onori, il governo
della Siria fu dato da Vespasiano
a <i>Cesennio Peto.</i> Scriss'egli a Roma, che
<i>Antioco re della Comagene</i>, il più ricco
dei re sudditi di Roma, con <i>Epifane</i> suo
figliuolo teneva dei trattati secreti con
<i>Vologeso</i> re dei Parti, disegnando di rivoltarsi.
Dubita Giuseppe Ebreo <span class="fnote">[Joseph., de Bello Judaico, lib. 7.]</span>, se
Antioco fosse di ciò innocente, o reo, ed
inclina piuttosto al primo. Peto gli volea
poco bene; e potè ordir questa trama.
Vespasiano, a cui troppo era difficile il
chiarire la verità, nè volea trascurar
l'affare, essendo di somma importanza
quella provincia per le frontiere della
Soria e dell'imperio romano: mandò
ordine a Peto di far ciò ch'egli credesse
più convenevole, e giusto in tal congiuntura.
Pertanto unitosi quel governatore
con <i>Aristobolo re di Calcide</i>, e con <i>Soemo
re di Emessa</i>, entrò coll'esercito
nella Comagene. A questa inaspettata mossa
Antioco si ritirò con tutta la sua famiglia,
e senza voler far fronte all'armi romane,
lasciò che Peto entrasse in Samosata
capitale dei suoi Stati. Epifane e Callinico
suoi figliuoli, prese le armi, fecero
qualche resistenza; ma tardarono poco i
lor soldati a rendersi ai Romani. Si rifuggirono
essi alla corte di Vologeso,
re dei Parti, che gli accolse, non già come
esiliati, ma come principi. Antioco
lor padre fuggì nella Cilicia. Peto inviò
gente, a cercarlo, ed essendo stato colto
a Tarsi, fu caricato di catene, per essere
condotto a Roma. Nol permise Vespasiano,
e spedì ordini che fosse rimesso in
libertà, e che potesse abitare a Sparta,
dove gli facea somministrar tutto l'occorrente,
<span class="pagenum"><a name="Page_298" id="Page_298"></a>[298]</span>
acciocchè vivesse da par suo.
Per intercessione poi di Vologeso, ai
di lui figliuoli fu permesso di venire a Roma.
Vi venne anche Antioco, e tutti riceverono
trattamento onorevole, senza più
riaver quegli Stati. Siamo assicurati da
Svetonio <span class="fnote">[Suet., in Vespasiano, c. 8.]</span> che la Comagene, siccome
ancora la Tracia, la Cilicia e la Giudea
furono ridotte in provincie sotto Vespasiano,
cioè immediatamente governate
dagli uffiziali romani. Ma non tutto ciò
avvenne sotto il presente anno. Fece in
questi tempi Vologeso re de' Parti istanza
d'aiuti ai Vespasiano, perchè gli Alani,
feroce popolo della Tartaria, entrati
nella Media, obbligarono a fuggirne <i>Pacoro
re</i> di quel paese, e <i>Tiridate re dell'Armenia</i>,
minacciando anche il dominio
di Vologeso. Non si volle mischiar Vespasiano
negli affari di que' Barbari; e
forse di qua venne qualche alterazion di
animo fra di loro. Sappiamo da Dione <span class="fnote">[Dio, lib. 66.]</span>,
aver quel superbo re scritta una lettera
con questo titolo: <i>Arsace re dei re a
Vespasiano</i>, senza riconoscerlo per imperador
de' Romani. Vespasiano, lungi
dal farne rimprovero o doglianza alcuna,
gli rispose nel medesimo tenore: <i>Ad Arsace
re dei re, Vespasiano</i>. Credesi <span class="fnote">[Tacitus, in Vita Agricolae, c. 17.]</span>
che in questi tempi avvenisse qualche
guerra nella Bretagna, dov'era andato
per governatore <i>Petilio Cereale</i>, con far
quivi l'armi romane nuove conquiste.
</p>

<p>
Seguitava intanto Vespasiano a far
dei saggi regolamenti <span class="fnote">[Suet., in Vespasiano, c. 9.]</span> per levare gli abusi,
e rimettere il buon ordine in Roma.
Osservate alcune persone indegne ne' due
nobili ordini senatorio ed equestre, le
levò via; e perchè era scemato di molto
il numero dei medesimi senatori e cavalieri,
per la crudeltà de' regnanti precedenti,
aggregò a quegli ordini le famiglie
e persone più riguardevoli e degne,
non tanto di Roma, quanto dell'Italia e
dell'altre provincie. Trovò che le liti civili
<span class="pagenum"><a name="Page_299" id="Page_299"></a>[299]</span>
erano cresciute a dismisura, andavano
in lungo e si eternavano anche talvolta:
male non forestiere anche in altri tempi
e in altri luoghi. Cercò di rimediarvi
con eleggere varii giudici, che le sbrigassero
senz'attendere le formalità e lunghezze
ordinarie del foro. Per mettere
freno alla libidine delle donne libere che
sposavano gli schiavi, rinnovò il decreto
che anch'esse, perduta la libertà, divenissero
schiave. Per frastornar coloro
che prestavano danaro ad usura ai figliuoli
di famiglia, vietò il poterlo esigere dopo
la morte dei padri. Ma nulla più contribuì
alla correzion de' costumi e a far
cessare il soverchio lusso de' Romani,
che l'esempio dell'imperadore stesso.
Parca era la mensa sua; semplice e non
mai pomposo il suo vestire; sicura dal
di lui potere l'altrui onestà. Il disapprovar
egli colle parole e coi fatti gli eccessi
introdotti, più che le leggi e i gastighi,
ebbe forza d'introdurre la riforma dei
costumi nella nobiltà, e in chiunque desiderava
d'acquistare o conservar la grazia
di lui. Aveva <span class="fnote">[Suet., in Vespasiano, c. 8.]</span> egli conceduta una
carica ad un giovane. Andò costui per
ringraziarlo tutto profumato. Questo bastò
perchè Vespasiano, guatandolo con
disprezzo, gli dicesse: <i>Avrei avuto più
caro che tu puzzassi d'aglio;</i> e gli
levò la patente. Oltre a ciò, per guarire
l'altrui vanità e superbia col proprio esempio,
parlava egli stesso della bassezza
della prima sua fortuna, e si rise di
chi avea compilata una genealogia piena
di adulazione, per mostrare <span class="fnote">[Idem, cap. 12.]</span> ch'egli
discendeva dai primi fondatori della città
di Rieti sua patria, e da Ercole. Anzi talora
nella state andava a passar qualche
giorno nella villa, dov'egli era nato, fuori
di Rieti, senza voler mai che a quel luogo
si facesse mutazione alcuna, per ben
ricordarsi di quello ch'egli fu una volta.
E in memoria di <i>Tertulla</i> sua avola paterna,
che l'avea allevato, nei dì solenni
<span class="pagenum"><a name="Page_300" id="Page_300"></a>[300]</span>
e festivi solea bere in una tazza d'argento
da lei usata.
</p>

<hr />

<h2 class="hidden"><a name="LXXIII" id="LXXIII"></a>LXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXXIII</span>. Indizione <span class="scp">I</span>.</td>
  </tr>
  <tr>
    <td><span class="sc">Clemente</span> papa 7.</td>
  </tr>
  <tr>
    <td><span class="sc">Vespasiano</span> imperadore 5.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Domiziano Cesare</span> per la seconda
volta, e <span class="sc">Marco Valerio Messalino</span>.
</p>

<p>
Console ordinario fu in quest'anno
<i>Domiziano</i> <span class="fnote">[Suet., in Domiziano, cap. 2.]</span>, non già per li meriti suoi
nè per elezione del saggio suo padre, ma
perchè il buon Tito suo fratello, disegnato
per sostenere anche nell'anno presente
sì riguardevol dignità, la cedette a lui,
e pregò il padre di contentarsene. E
si vuol qui appunto avvertire che esso
Tito era in tutti gli affari il braccio diritto
del vecchio padre <span class="fnote">[Idem, in Tito, cap. 6.]</span>. A nome di
lui dettava egli le lettere e gli editti, e per
lui recitava in senato le determinazioni
occorrenti. Secondochè s'ha dalla cronaca
d'Eusebio <span class="fnote">[Euseb., in Chron.]</span>, circa questi tempi
(se pur ciò non fu più tardi) l'Acaia,
la Licia, Rodi, Bizanzio, Samo ed altri
luoghi di Oriente perderono la lor libertà,
perchè se ne abusavano in danno
lor proprio per le sedizioni e nemicizie
regnanti fra i cittadini. Non si mandava
colà proconsole o governatore romano
in addietro, lasciando che si governassero
coi propri magistrati e colle lor
leggi. Da qui innanzi furono sottoposti
al governo del presidente inviato da
Roma, e a pagare i tributi al pari dell'altre
provincie. Per attestato ancora
di Filostrato <span class="fnote">[Philostratus, in Apollon. Tyan.]</span>, <i>Apollonio Tianeo</i>, filosofo
rinomato di questi tempi, grande
strepito fece contra di Vespasiano, perchè
avesse tolta alla Grecia quella libertà
che Nerone, tuttochè principe sì cattivo,
le avea restituita. Ma Vespasiano il
lasciò gracchiare, dicendo <i>che i Greci
aveano disimparato il governarsi da
<span class="pagenum"><a name="Page_301" id="Page_301"></a>[301]</span>
gente libera</i>. Il Calvisio, il Petavio, il
Bianchini ed altri, non per certa cognizione
del tempo, ma per mera congettura,
riferiscono a quest'anno la cacciata
de' <i>filosofi</i> da Roma: risoluzione che par
contraria alla saviezza di Vespasiano, ma
che fu fondata sopra giusti motivi. Le
diede impulso <i>Elvidio Prisco</i> nobile senatore
romano, e professore della più
rigida filosofia degli stoici, la qual era
allora più dall'altre in voga presso i Romani.
A questo personaggio fa un grande
elogio Cornelio Tacito <span class="fnote">[Tacitus, Historiar., lib. 4, cap. 5.]</span>, con dire,
aver egli studiata quella filosofia, non già
per vanità, come molti faceano, nè per
darsi all'ozio, ma per provvedersi di
costanza ne' varii accidenti della vita, per
sostenere con equità e vigore i pubblici
uffizii, e per operar sempre il bene, e
fuggire il male. Perciò s'era acquistato
il concetto d'essere buon cittadino, buon
senatore, buon marito, buon genero,
buon amico, sprezzator delle ricchezze,
inflessibile nella giustizia, ed intrepido
in qualsivoglia sua operazione. Anche
Ariano <span class="fnote">[Arrian., in Epictet.]</span>, Plinio <span class="fnote">[Plinius junior., lib. 4, epist. 23.]</span> il giovane e Giovenale
furono liberali di lodi verso di
Prisco. Ma egli era troppo invanito dell'amor
della gloria, cercandola ancora
per vie mancanti di discrezione <span class="fnote">[Dio, lib. 66.]</span>. Gli
esempli di <i>Trasea Peto</i>, suocero suo, uomo
da noi veduto lodatissimo ne' tempi
addietro, gli stavano sempre davanti agli
occhi, per parlare francamente ove si
trattava del pubblico bene. Ma non sapea
imitarlo nella prudenza. Trasea, ancorchè
avesse in orrore i vizii e le tirannie
di Nerone, pure nulla dicea o facea che
potesse offenderlo. Solamente talvolta
si ritirò dal senato, per non approvare
le di lui bestialità e crudeltà: il che poi
gli costò la vita.
</p>

<p>
Ma <i>Elvidio</i> si facea gloria di parlar
con vigore e libertà senza riguardo alcuno.
Così operò sotto Galba, sotto Vitellio;
<span class="pagenum"><a name="Page_302" id="Page_302"></a>[302]</span>
ma più usò di farlo sotto Vespasiano,
quasichè la bontà di questo principe
dovesse servire di passaporto alla
soverchia licenza delle sue parole. Il
peggio fu ch'egli, scoprendosi nemico
della monarchia, tenendo sempre il partito
del popolo, non si facea scrupolo di
darsi in pubblico e in privato a conoscere
per persona che odiava Vespasiano.
Allorchè questo principe arrivò a Roma,
ito a salutarlo, non gli diede altro nome
che quello di Vespasiano. Essendo pretore
nell'anno 70, in niuno de' suoi editti
mai mise parola in onore di lui, anzi nè
pure il nominò. Ma questo era poco.
Sparlava di lui dappertutto, lodava solamente
il governo popolare, e Bruto e Cassio;
formava anche delle fazioni contra
del dominio cesareo. Andò così innanzi
l'ostentazione di questo suo libero parlare,
che nel senato medesimo giunse
a contrastare e garrire insolentemente
collo stesso Vespasiano, quasichè fosse
un suo eguale <span class="fnote">[Sueton., in Vespasiano, cap. 15.]</span>; perlochè, d'ordine dei
tribuni della plebe, fu preso e consegnato
ai littori, o sia ai sergenti della giustizia.
Il buon Vespasiano, a cui forte dispiaceva
di perdere un sì fatt'uomo, eppur
non credea bene d'impedire il riparo alla
di lui insolenza, uscì di senato quel
dì piangendo e con dire: <i>O mio figliuolo
mi succederà, o niun altro:</i> volendo
forse indicare che Elvidio con
quelle sue impertinenti maniere additava
di pretendere all'imperio. Pure la clemenza
di Vespasiano non permise che si
decretasse ad uomo sì turbolento, che
inquietava e screditava il presente governo,
e mostravasi tanto capace di sedizioni,
se non la pena dell'esilio. Ma
perchè verisimilmente neppur si seppe
contener da lì innanzi la lingua di questo
imprudente filosofo, fu (non si sa in
qual anno) condannato a morte dal senato,
e mandata gente ad eseguire il decreto.
Vespasiano spedì ordini appresso per
salvargli la vita; ma gli fu fatto falsamente
credere che non erano arrivati a
<span class="pagenum"><a name="Page_303" id="Page_303"></a>[303]</span>
tempo. Probabilmente <i>Muciano</i>, che men
di Vespasiano amava Elvidio, il volle
tolto dal mondo con questa frode. E fu
appunto in tale occasione <span class="fnote">[Dio, lib. 66.]</span> ch'esso
Muciano persuase all'imperatore di cacciar
via da Roma tutti i filosofi, e massimamente
coloro che professavano la
filosofia stoica, maestra della superbia.
Imperciocchè, oltre al rendersi da questa
gli uomini grandi estimatori di sè stessi
e sprezzatori degli altri, i seguaci di essa
altro non faceano allora che declamar
nelle scuole, e fors'anche in pubblico,
contra dello stato monarchico, e in favore
del popolare, svergognando una
scienza che dee inspirare l'ossequio e la
fedeltà verso qualsivoglia regnante. E
tanto più dovea farlo allora Elvidio, che
ai precedenti tiranni era succeduto un
buon principe, quale ognun confessa che
fu Vespasiano, e la sua vita il dimostra.
Fra gli altri andarono relegati nelle isole
<i>Ostilio</i> e <i>Demetrio</i> filosofi anch'essi. Portata
al primo la nuova del suo esilio,
mentre disputava contra dello stato monarchico,
maggiormente s'infervorò a
dirne peggio, benchè dipoi mutasse parere.
Ma Demetrio, siccome professore
della filosofia cinica, o sia canina, che si
gloriava di mordere tutti, e di non portare
rispetto ai difetti e falli di chicchessia <span class="fnote">[Sueton., in Vespasiano, cap. 13.]</span>,
dopo la condanna vedendo
venir per via Vespasiano, nol salutò,
e neppur si mosse da sedere, e fu anche
udito borbottar delle ingiurie contro
di lui. Il paziente principe passò oltre,
solamente dicendo: <i>Ve' che cane!</i>
Nè mutò registro, ancorchè Demetrio
continuasse a tagliargli addosso i panni;
perciocchè avvisato di tanta tracotanza,
pure non altro gli fece dire all'orecchio
se non queste poche parole:
<i>Tu fai quanto puoi perch'io ti faccia
ammazzare: ma io non mi perdo ad
uccidere can che abbaia.</i> Per attestato
di Dione, il solo <i>Caio Musonio Rufo</i>, cavaliere
romano, eccellente filosofo stoico,
<span class="pagenum"><a name="Page_304" id="Page_304"></a>[304]</span>
non fu cacciato di Roma: il che non
s'accorda colla Cronica di Eusebio, da
cui abbiamo che Tito, dopo la morte del
padre, il richiamò dall'esilio.
</p>

<hr />

<h2 class="hidden"><a name="LXXIV" id="LXXIV"></a>LXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXXIV</span>. Indizione <span class="scp">II</span>.</td>
  </tr>
  <tr>
    <td><span class="sc">Clemente</span> papa 8.</td>
  </tr>
  <tr>
    <td><span class="sc">Vespasiano</span> imperadore 6.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Vespasiano Augusto</span> per la quinta
volta, e <span class="sc">Tito Flavio Cesare</span> per la terza.
</p>

<p>
A <i>Tito Cesare</i>, che dimise il consolato,
succedette nelle calende di luglio
<i>Domiziano Cesare</i> suo fratello. Terminarono
in quest'anno <i>Vespasiano</i> e <i>Tito</i>
il censo, o sia la descrizione de' cittadini
romani ch'essi aveano già cominciato
come censori negli anni addietro. E questo
fu l'ultimo de' censi fatti dagl'imperadori
romani. Scrive Plinio il vecchio <span class="fnote">[Plinius, Histor. Natural., lib. 7, cap. 49.]</span>,
che in tale occasione si trovarono
fra l'Apennino e il Po molti vecchi
di riguardevol età. Cioè tre in Parma di
cento venti, e due di cento trenta anni;
in <i>Brescello</i> uno di cento venticinque; in
<i>Piacenza</i> uno di cento trentuno; in <i>Faenza</i>
una donna di cento trentadue; in
<i>Bologna</i> e <i>Rimini</i> due di cento cinquanta
anni, se pure non è fallato, come possiam
sospettare, il testo. Aggiugne essersi trovati
nella <i>Regione ottava dell'Italia</i>,
ch'egli determina da Rimini sino a Piacenza,
cinquantaquattro persone di cento
anni; quattordici di cento dieci; due di
cento venticinque; quattro di cento trenta;
altrettanti di cento trentacinque, o
cento trentasette, e tre di cento quaranta.
Dal che probabilmente può apparire
qual fosse tenuta allora per la più salutevol
aria d'Italia. Se in altre parti
d'Italia si fossero osservate somiglianti
età, non si sa vedere perchè Plinio l'avesse
taciuto. Circa questi tempi <span class="fnote">[Dio, lib. 66. Sueton., in Vespasiano, cap. 3.]</span> mancò
di vita Cenide, donna carissima a Vespasiano,
liberta di Antonia, madre di Claudio
Augusto. Avea Vespasiano avuta per
<span class="pagenum"><a name="Page_305" id="Page_305"></a>[305]</span>
moglie <i>Flavia Domitilla</i>, che gli partorì
<i>Tito</i> e <i>Domiziano</i>. Morta costei, ebbe per
sua amica questa Cenide, e creato anche
imperatore la tenne quasi per sua moglie,
amandola non solamente per la sua
fedeltà e disinvoltura, e per molti benefizii
da lei ricevuti quando era privato,
ma ancora perchè gli serviva di sensale
per far danari. Era l'avarizia forse l'unico
vizio per cui universalmente veniva
proverbiato questo imperadore <span class="fnote">[Sueton., in Vespasiano, cap. 3.]</span>. Mostravasi
egli non mai contento di danaro.
A questo fine rimise in piedi alcune imposte
e gabelle, abolite già da Galba; ne
aggiunse delle nuove e gravi; accrebbe
i tributi che si pagavano dalle provincie,
ed alcune furono tassate il doppio. Lasciavasi
anche tirare a far un mercimonio
vergognoso per un par suo, col comperar
cose a buon mercato, per venderle poi
caro. Cenide anch'essa l'aiutava ad empiere
la borsa. A lei si accostava chiunque
ricercava sacerdozi e cariche civili e
militari, accompagnando le suppliche con
esibizioni proporzionate al profitto dei
posti desiderati. Nè si badava, se questi
concorrenti fossero o non fossero uomini
dabbene, purchè se ne spremesse del
sugo. Si vendevano in questa maniera
anche l'altre grazie del principe; e le
pene, per chi potea, venivano riscattate
col danaro. Di tutto si credeva consapevole
e partecipe Vespasiano. E tanto egli
si lasciava vincere da questa avidità, che
cadeva in bassezze <span class="fnote">[Sueton., in Vespasiano, cap. 23. Dio,
lib. 66.]</span>. Avendo i deputati
di una città chiesta licenza di alzare
in onor suo una statua, la cui spesa
ascenderebbe a venticinquemila dramme,
per far loro conoscere che amerebbe
più il denaro in natura, stese la mano
aperta con dire: <i>Eccovi la base dove potete
mettere la vostra statua.</i> Era egli
stesso il primo a porre in burla questa
sua sete d'oro per coprirne la vergogna,
e si rideva di chi poco approvava le sue
vili maniere per adunarne. Uno di questi
<span class="pagenum"><a name="Page_306" id="Page_306"></a>[306]</span>
fu suo figliuolo Tito, che non potendo
sofferire una non so quale imposta,
da lui messa sopra l'orina, seriamente
gliene parlò, con chiamar fetente quell'aggravio.
Aspettò Vespasiano che gli
portassero i primi frutti di quell'imposta,
e fattili fiutare al figlio, dimandò <i>se quell'oro
sapea di cattivo odore</i>. Un giorno,
ch'egli era per viaggio in lettiga, si fermò
il mulattiere con dire che bisognava
ferrar le mule. Sospettò egli dipoi
inventato da costui un tal pretesto, per
dar tempo ad un litigante di parlargli,
e di esporre le sue ragioni. E però gli
domandò poi <i>quanto avesse guadagnato
a far ferrare le mule, perchè voleva esser
a parte del guadagno</i>. Questo forse
disse per burla. Ma da vero operò egli
con uno de' suoi più cari cortigiani, che
gli avea fatta istanza di un posto per
persona da lui tenuta in luogo di fratello.
Chiamato a sè quel tale, volle da lui
il danaro pattuito con fargli la grazia.
Avendo poscia il cortigiano replicate le
preghiere, siccome non informato della
beffa, Vespasiano gli disse: <i>Va a cercare
un altro fratello, perchè il proposto da
te, non è tuo, ma mio fratello</i>.
</p>

<p>
Tale era l'industria e continua cura
di Vespasiano per ammassar danari, cura
in lui biasimata, e non senza ragione
dagli storici di allora, e più dai sudditi.
Credevano alcuni, che dal suo naturale
fosse egli portato a questa debolezza: ed
altri, che Muciano gliel'avesse inspirata,
con rappresentargli che nell'erario ben
provveduto consisteva la forza e la salute
della repubblica, sì pel mantenimento
delle milizie, come per ogni altro bisogno.
Tuttavia il brutto aspetto di questo
vizio si sminuisce di molto al sapere, come
osservarono Svetonio <span class="fnote">[Sueton., in Vespasiano, cap. 16.]</span> e Dione <span class="fnote">[Dio, lib. 66.]</span>,
che Vespasiano non fece mai morire persona
per prendergli la roba, nè mai per
via d'ingiustizie occupò l'altrui. Quel
che è più, non amava, nè cercava egli le
ricchezze, per impiegarle ne' suoi piaceri,
<span class="pagenum"><a name="Page_307" id="Page_307"></a>[307]</span>
perchè sempre fu moderatissimo in tutto,
nè poteva spendere senza necessità, contento
di poco. Appariva eziandio chiaramente,
quanto egli fosse lontano dal covare
con viltà il danaro, perciocchè lo
dispensava allegramente e con saviezza
in tutti i bisogni del pubblico, e in benefizio
de' popoli. Sapeva regalare chi lo
meritava <span class="fnote">[Sueton., in Vespasiano, cap. 16.]</span>, sovvenire a' nobili caduti
in povertà; anzi la sua liberalità si stendeva
a tutti. Promosse con somma attenzione
le arti e le scienze, favorendo
in varie maniere chi le coltivava; e fu
il primo che istituisse in Roma scuole
d'eloquenza greca e latina, con buon
salario pagato dal suo erario. Prendeva
al suo servigio i migliori poeti ed artifici
che si trovassero, e tutti erano partecipi
della sua munificenza. A lui premeva
specialmente che il minuto popolo potesse
guadagnare. A questo fine faceva
di quando in quando de' magnifici conviti;
e ad un valente artefice, che gli
si era esibito di trasportare con poca
spesa molte colonne, diede bensì un regalo,
ma di lui non si volle servire, per
non defraudare di quel guadagno la plebe.
In Roma edificò degli acquidotti,
alzò uno smisurato colosso, nè solamente
fece di pianta varie fabbriche insigni,
ma eziandio rifece le già fatte dagli
altri, mettendovi non già il nome suo,
ma quel de' primi fondatori. Erano per
cagion de' tremuoti cadute, o per gl'incendi
molto sformate, assaissime città
dell'imperio romano. Egli alle sue spese
le rifece, e più belle di prima. La stessa
attenzione ebbe per fondar delle colonie
in varie città, e per risarcir le pubbliche
strade dell'imperio <span class="fnote">[Aurelius Victor, in Breviar.]</span>. Restano tuttavia
molte iscrizioni <span class="fnote">[Gruterus, Thesaur. Inscription. Thesaurus
Novus Veter. Inscription. Muratorian.]</span> per testimonianza di
ciò. Gli convenne per questo tagliar
montagne e rompere vasti macigni; e
per tutto si lavorava senza salassar le
borse de' popoli. Rallegrava ancora il
<span class="pagenum"><a name="Page_308" id="Page_308"></a>[308]</span>
popolo colla caccia delle fiere negli anfiteatri,
ma abborriva i detestabili combattimenti
de' gladiatori. Aggiungasi, per
testimonianza di Zonara <span class="fnote">[Zonaras, Annal.]</span>, che Vespasiano
mai non volle profittar dei beni
di coloro che aveano prese l'armi contra
di lui, ma li lasciò ai lor figliuoli o
parenti. Ed ecco ciò che può servire,
non già per assolvere questo principe
da ogni taccia in questo particolare, ma
bensì per iscusarlo, meritando bene il
buon uso che egli facea del denaro, che
si accordi qualche perdono alle indecenti
maniere da lui tenute per raunarlo. Se
non è scorretto il testo di Plinio il vecchio <span class="fnote">[Plinius, Histor. Natur., lib. 3, c. 5.]</span>,
abbiamo da lui, che in questi
tempi misurato il circondario delle mura
di Roma, si trovò esser di tredici
miglia dugento passi. Un gran campo
occupavano poi i borghi suoi.
</p>

<hr />

<h2 class="hidden"><a name="LXXV" id="LXXV"></a>LXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXXV</span>. Indizione <span class="scp">III</span>.</td>
  </tr>
  <tr>
    <td><span class="sc">Clemente</span> papa 9.</td>
  </tr>
  <tr>
    <td><span class="sc">Vespasiano</span> imperadore 7.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Vespasiano Augusto</span> per la sesta
volta, e <span class="sc">Tito Cesare</span> per la quarta.
</p>

<p>
Nelle calende di luglio furono sostituiti
nel consolato <i>Flavio Domiziano Cesare</i>
per la quarta volta, e <i>Marco Licinio
Muciano</i> per la terza. In gran favore
continuava Muciano ad essere presso di
Vespasiano <span class="fnote">[Sueton., in Vespasiano, c. 23.]</span>. Naturalmente superbo,
e più perchè alzato ai primi onori, sapea
ben far valere la sua autorità <span class="fnote">[Dio, in Excerptis Valesian.]</span>. Sopra
gli altri della corte pretendea d'essere
ossequiato e rispettato. Verso chi gli
mostrava anche ogni menomo segno di
distinzione in onorarlo, andava all'eccesso
in procurargli posti ed avanzamenti.
Guai all'incontro a chi, non dirò gli
facea qualche affronto od ingiuria, ma
solamente lasciava di onorarlo; l'odio
<span class="pagenum"><a name="Page_309" id="Page_309"></a>[309]</span>
di Muciano contra di lui diveniva implacabile.
Costui pubblicamente era perduto
nelle disonestà, e vantava tuttodì i
gran servigi da lui prestati a Vespasiano:
suo dono chiamava ancora quel diadema
ch'egli portava in capo. A tanto giunse
talvolta questa sua boria, e la fiducia
de' meriti propri, che nemmeno portava
rispetto allo stesso imperadore. E pure
nulla più fece risplendere, che magnanimo
cuore fosse quel di Vespasiano,
quanto la pazienza sua in sopportare
quest'uomo, temendo egli sempre di
contravvenire alla gratitudine se l'avesse
disgustato, non che punito. Anzi neppure
osava di riprenderlo in faccia; ma
solamente con qualche comune amico
talora sfogandosi, disapprovava la di lui
maniera di vivere, e diceva: <i>Son pur
uomo anch'io:</i> tutto acciocchè gli fosse
riferito, per desiderio che si emendasse <span class="fnote">[Sueton., in Vespasiano, c. 14. Dio, lib. 66.]</span>.
Fu anche dagli amici consigliato
Vespasiano di guardarsi da <i>Melio Pomposiano</i>;
perchè egli fatto prendere il
proprio oroscopo, si vantava che sarebbe
un dì imperadore. Lungi dal fargli male,
Vespasiano il creò console (noi non ne
sappiamo l'anno) dicendo più probabilmente
per burla che da senno; <i>Costui
si ricorderà un giorno del bene che gli
ho fatto</i>. Dedicò esso Augusto, cioè fece
la solennità di aprire e consecrare il
tempio della Pace, da lui fabbricato in
Roma in vicinanza della piazza pubblica,
per ringraziamento a Dio della tranquillità
donata al romano imperio, e particolarmente
a Roma, dopo tanti torbidi
tempi patiti sotto i precedenti tiranni.
Plinio <span class="fnote">[Plinius, lib. 36, cap. 15.]</span> chiama questa tempio <i>una
delle più belle fabbriche che mai si fossero
vedute</i>. Erodiano <span class="fnote">[Herodian., lib. 1, c. 14.]</span> anch'egli scrive,
ch'esso era <i>il più vasto, il più vago
e il più ricco edifizio che si avesse in
Roma. Immensi erano ivi gli ornamenti
d'oro e d'argento;</i> e fra gli altri vi furono
<span class="pagenum"><a name="Page_310" id="Page_310"></a>[310]</span>
messi il candelabro <span class="fnote">[Joseph., de Bello Judaic., lib. 7, c. 14.]</span> insigne e
gli altri vasi portati da Gerusalemme
dopo la distruzione di quel ricchissimo
tempio. Ma che? questa mirabil fabbrica
circa cento anni dipoi, regnante Commodo
Augusto, per incendio, o casuale
o sacrilego, rimase affatto preda delle
fiamme.
</p>

<hr />

<h2 class="hidden"><a name="LXXVI" id="LXXVI"></a>LXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXXVI</span>. Indizione <span class="scp">IV</span>.</td>
  </tr>
  <tr>
    <td><span class="sc">Clemente</span> papa 10.</td>
  </tr>
  <tr>
    <td><span class="sc">Vespasiano</span> imperadore 8.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Vespasiano Augusto</span> per la
settima volta e <span class="sc">Tito Cesare</span> per la quinta.
</p>

<p>
Abbiamo sufficienti lumi per credere
sostituito all'uno di questi consoli nelle
calende di luglio <i>Domiziano Cesare</i>, probabilmente
per la cessione di <i>Tito</i> suo
fratello. Secondo il Panvino <span class="fnote">[Panvin., in Fastis.]</span>, succedette
ancora all'altro console ordinario
<i>Tito Plautio Silvano</i> per la seconda volta.
Ma non altro fondamento ebbe quel dotto
uomo di assegnare all'anno presente il
secondo consolato di costui, se non il
sapere ch'egli due volte fu console. Che
nel gennaio di quest'anno nascesse <i>Adriano</i>,
il qual poscia divenne imperadore,
l'abbiamo da Sparziano. Fiorì ancora
in questi tempi, per attestato di
Eusebio <span class="fnote">[Eusebius, in Chronic.]</span>, <i>Quinto Asconio Pediano</i>,
storico di molto credito; di cui restano
tuttavia alcuni Commenti alle Orazioni
di Cicerone. In età di anni settantatrè
divenne cieco questo letterato, e ne sopravvisse
dodici altri, tenuto sempre in
grande stima da tutti. Era in questi tempi
governator della Bretagna <i>Giulio Frontino</i>,
e gli riuscì di sottomettere i popoli
Siluri in quella grand'isola all'imperio
romano. Era venuto a <i>Roma Agrippa</i> <span class="fnote">[Dio, lib. 66.]</span>
<i>re dell'Iturea</i>, figliuolo di <i>Agrippa
il grande</i>, stato già re della Giudea; avea
<span class="pagenum"><a name="Page_311" id="Page_311"></a>[311]</span>
condotto seco <i>Berenice</i> o sia <i>Beronice</i>
sua sorella, giovane di bellissimo aspetto,
già maritata con <i>Erode re di Calcide</i>
suo zio <span class="fnote">[Joseph., Antiq. Judaic., lib. 18.]</span>, e poscia con <i>Polemone re di
Cilicia</i>. Se n'invaghì Tito Cesare. Forse
anche era cominciata la tresca allorchè
egli fu alla guerra contra de' Giudei. Agrippa
ottenne il grado di pretore. Berenice
alloggiata nel palazzo imperiale,
dopo aver guadagnato Vespasiano a forza
di regali, sì fattamente s'insinuò nella
grazia di Tito, che sperava ormai di
cangiar l'amicizia in matrimonio; e già
godeva un tal trattamento e autorità,
come s'ella fosse stata vera moglie di
lui. Ma perciocchè, secondo le leggi romane,
era vietato ai nobili romani di
sposar donne di nazion forestiera, o sia
barbara (barbari erano allora appellati
i popoli tutti non sudditi al romano imperio)
o pure perchè i re, tuttochè sudditi
di Roma, erano tenuti in concetto
di tiranni; il popolo romano altamente
mormorava di questa sua amicizia, e
molto più della voce sparsa, che fosse
per legarsi seco pienamente col vincolo
matrimoniale. Ebbe Tito cotal possesso
sopra la sua passione, e sì a cuore il
proprio onore, che arrivò a liberarsene,
con farla ritornare al suo paese. Svetonio <span class="fnote">[Sueton., in Tito, cap. 7.]</span>
attribuisce a Tito questa eroica
azione, dappoichè egli fu creato imperadore,
laddove Dione <span class="fnote">[Dio, lib. 66.]</span> ne parla circa
questi tempi. Ma aggiugnendo esso Dione,
che Berenice, dopo la morte di Vespasiano,
ritornò a Roma, sperando allora
di fare il suo colpo, e che, ciò non
ostante, rimase delusa, si accorda facilmente
l'asserzione dell'uno e dell'altro
storico.
</p>

<p>
<span class="pagenum"><a name="Page_312" id="Page_312"></a>[312]</span>
</p>

<hr />

<h2 class="hidden"><a name="LXXVII" id="LXXVII"></a>LXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXXVII</span>. Indizione <span class="scp">V</span>.</td>
  </tr>
  <tr>
    <td><span class="sc">Cleto</span> papa 1.</td>
  </tr>
  <tr>
    <td><span class="sc">Vespasiano</span> imperadore 9.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Vespasiano Augusto</span> per la ottava
volta, e <span class="sc">Tito Flavio Cesare</span> per la sesta.
</p>

<p>
Fu nelle calende di luglio conferito
il consolato a <span class="sc">Domiziano Cesare</span> per la
sesta volta ed a <span class="sc">Gneo Giulio Agricola</span>,
cioè a quel medesimo, di cui Cornelio
Tacito suo genero ci ha lasciata la vita.
Terminò in quest'anno <span class="sc">Caio Plinio Secondo</span> <span class="fnote">[Plinius Senior, in Praefatione.]</span>
veronese, i suoi libri della
Storia Naturale, e li dedicò a Tito Cesare,
ch'egli nomina console per la sesta
volta, e dà a conoscere quanto amore
quel buon principe avesse per lui, e quanta
stima per li suoi libri. S'è salvata dalle
ingiurie de' tempi quest'opera delle
più insigni ed utili dell'antichità, perchè
tesoro di grande erudizione; ma è da
dolersi che sia pervenuta a noi alquanto
difettosa, e che per la mancanza d'antichi
codici non sia possibile il renderne
più sicuro ed emendato il testo. Anche
ai tempi di Simmaco camminava scorretta
questa istoria, siccome consta da
una sua lettera ad Ausonio. Son periti
altri libri di Plinio, ma non di tanta
importanza, come il suddetto. Abbiamo
dalla cronica di Eusebio <span class="fnote">[Euseb., in Chron.]</span>, essere stata
nell'anno presente, o pure nel seguente,
sommamente afflitta Roma da una pestilenza
così fiera, che per molti dì si
contarono dieci mila persone morte per
giorno: se pur merita fede strage di tanto
eccesso. Ma questo flagello forse s'ha
da riferire all'anno 80, regnando Tito.
Verso questi tempi <span class="fnote">[Dio, lib. 66.]</span> bensì capitarono
a Roma segretamente due filosofi cinici,
che, secondo il loro costume, si faceano
belli con dir male d'ognuno. <i>Diogene</i> si
appellava l'un d'essi, nome probabilmente
da lui preso, per assomigliarsi in
<span class="pagenum"><a name="Page_313" id="Page_313"></a>[313]</span>
tutto all'altro antico sì famoso che fu
a' tempi di Alessandro Magno. Costui
perchè nel pubblico teatro, pieno di gran
popolo, scaricò addosso ai Romani una
buona tempesta d'ingiurie e di motti satirici,
ebbe per ricompensa, d'ordine dei
censori, un sonante regalo di sferzate.
L'altro fu <i>Eras</i>, che pensando di aggiustar
la partita con sì tollerabil pagamento,
più sconciamente sfogò la sua rabbia
ed eloquenza canina contra de' Romani,
fors'anche non la perdonando ai principi.
Gli fu mozzato il capo. Riferisce
Dione <span class="fnote">[Dio, lib. 66.]</span> come un prodigio, che in una
osteria in una botte piena il vino tanto
si gonfiò, che uscendo fuori, scorreva
per la strada. Erano ben facili allora i
Romani a spacciare de' fatti falsi per veri,
o a credere degli avvenimenti naturali
per prodigiosi. Molti di tal fatta se
ne raccontano di Vespasiano, ch'io tralascio,
perchè o imposture o semplicità
di quei tempi. E non ne mancano nella
storia stessa di Tito Livio. A san Clemente
martire si crede che in quest'anno
succedesse Cleto nel pontificato romano.
</p>

<hr />

<h2 class="hidden"><a name="LXXVIII" id="LXXVIII"></a>LXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXXVIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Cleto</span> papa 2.</td>
  </tr>
  <tr>
    <td><span class="sc">Vespasiano</span> imperadore 10.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Cejonio Commodo</span> e <span class="sc">Decimo Novio
Prisco</span>.
</p>

<p>
Son di parere alcuni, che questo
<i>Lucio Cejonio</i> Console fosse avolo (se
pur non fu padre) di <i>Lucio Vero</i>, che
noi vedremo a suo tempo adottato da
Adriano imperadore, ciò risultando da
Giulio Capitolino <span class="fnote">[Capitolinus, in Vita Lucii Veri.]</span>. Abbiamo da Tacito <span class="fnote">[Tacitus, in Vita Agricolae, cap. 9.]</span>,
che <i>Gneo Giulio Agricola</i>, stato
console nell'anno precedente, fu inviato
governatore della Bretagna in luogo di
Giulio Frontino. Era Agricola uomo di
rara prudenza ed onoratezza. Giunto
<span class="pagenum"><a name="Page_314" id="Page_314"></a>[314]</span>
che fu là, non lasciò indietro diligenza
veruna per rimettere la buona disciplina
fra le milizie, e per levare gli abusi dei
tempi addietro, per gli quali erano malcontenti
que' popoli, moderando le imposte,
e compartendole con ordine: con
che cessarono le avanie de' ministri del
fisco, e tornò la pace in quelle contrade.
Eransi negli anni precedenti sottratti all'ubbidienza
de' Romani gli Ordovici
nell'isola di Mona, creduta oggidì l'Anglesei.
Agricola v'andò colle armi, e
guadagnata una vittoria, ridusse quelle
genti alla primiera divozione. Forse fu
in questi tempi <span class="fnote">[Dio, lib. 66.]</span>, che si scoprì vivo
<i>Giulio Sabino</i>, nobile della Gallia, che
nell'anno 70 dell'Era Cristiana avea
nel suo paese di Langres impugnate le
armi contra de' Romani, e fatto ribellare
quel popolo <span class="fnote">[Plutarch., in Amatorio.]</span>. Sconfitto egli in una
battaglia, ancorchè potesse ricoverarsi
fra i Barbari, pure pel singolare amore
ch'egli portava a <i>Peponilla</i> sua moglie,
chiamala da Tacito <span class="fnote">[Tacitus, Histor., lib. 4, cap. 67.]</span> <i>Epponina</i>, e da
Plutarco <i>Empona</i>, determinò di nascondersi
in certe camere sotterranee di una
sua casa in villa, con far correre voce
di non esser più vivo. Licenziati pertanto
i suoi servi e liberti, con dire di voler
prendere il veleno, ne ritenne solamente
due de' più fidati. E perciocchè gli premeva
forte, che fosse ben creduta da
ognuno la propria morte, mandò ad
accertarne la moglie stessa, la quale a
tal nuova svenne, e stette tre dì senza
voler prender cibo. Ma per timore, che
ella in fatti fosse dietro ad accompagnare
colla vera sua morte la finta del marito,
fece poi avvisarla del nascondiglio in
cui si trovava, pregandola nondimeno a
continuare a piagnerlo, come già estinto.
Andò ella dipoi a trovarlo la notte di
tanto in tanto, e gli partorì anche due
figliuoli (l'uno dei quali Plutarco dice
d'aver conosciuto), coprendo sì saggiamente
la sua gravidanza e il suo parto,
<span class="pagenum"><a name="Page_315" id="Page_315"></a>[315]</span>
che niuno mai s'avvide del loro commercio.
Portò la disgrazia, che dopo vari
anni fu scoperto l'infelice Sabino, e
condotto con la moglie a Roma. Per
muovere Vespasiano a pietà, gli presentò
Epponina i due suoi piccioli figliuoli,
dicendo, <i>che gli avea partoriti in
un sepolcro per aver molti che il supplicassero
di grazia</i>, ed aggiugnendo
tali parole, che mossero le lagrime a
tutti, e fino allo stesso Vespasiano. Contuttociò
Vespasiano li fece condannare
amendue alla morte. Allora Epponina,
saltando nelle furie, gli parlò arditamente,
dicendogli fra l'altre cose, <i>che più
volentieri avea sofferto di vivere in
un sepolcro, che di mirar lui imperadore</i>.
Non si sa perchè Vespasiano,
che pur era la stessa bontà, e tanti
esempli avea dato finora di clemenza,
procedesse qui con tanto rigore, se forse
non l'irritò sì fattamente l'indiscreto
parlare dell'irata donna, che dimenticò
di essere quel ch'egli era. Attesta Plutarco,
che per questo rigor di giustizia,
tuttochè l'unico di tutto l'imperio di
Vespasiano, venne un grande sfregio al
di lui buon nome; ed egli attribuisce a
sì odioso fatto l'essersi dipoi in breve
tempo estinta tutta la di lui casa. Non
saprei dire, se i poeti di questi ultimi
tempi abbiano condotta mai sul teatro
questa tragica avventura: ben so, che
un tale argomento vi farebbe bella comparsa,
siccome stravagante e capace di
muovere le lagrime oggidì, come pur fece
allora.
</p>

<hr />

<h2 class="hidden"><a name="LXXIX" id="LXXIX"></a>LXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXXIX</span>. Indizione <span class="scp">VII</span>.</td>
  </tr>
  <tr>
    <td><span class="sc">Cleto</span> papa 3.</td>
  </tr>
  <tr>
    <td><span class="sc">Tito Flavio</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Vespasiano Augusto</span> per la nona
volta, e <span class="sc">Tito Flavio Cesare</span> per la
settima.
</p>

<p>
Essendo in quest'anno, siccome dirò,
mancato di vita Vespasiano Augusto,
potrebbe darsi, secondo le congetture da
<span class="pagenum"><a name="Page_316" id="Page_316"></a>[316]</span>
me recate altrove <span class="fnote">[Thesaurus Novus. Inscript., pag. 111.]</span>, che nelle calende
di luglio il consolato fosse conferito a
<i>Marco Tizio Frugi</i> e a <i>Vito Vinio</i> o <i>Vinicio
Giuliano</i>. Pacificamente avea fin qui
Vespasiano amministrato l'imperio, e
meritava ben il saggio e dolce suo governo,
ch'egli non trovasse de' nemici in
casa. Tuttavia, o sia perchè la morte sola
di Sabino, compianta da tutti, rendesse
odioso questo principe, oppure perchè
Tito destinato suo successore fosse, per
quanto vedremo, poco amato, ovvero,
come è più probabile, perchè non mancano,
nè mancheranno mai al mondo dei
pazzi e degli scellerati: certo è che in
quest'anno due de' principali tramarono
una congiura contra di Vespasiano <span class="fnote">[Dio, lib. 66. Suetonius, in Tito, cap. 6.]</span>.
Questi furono <i>Alieno Cecina</i>, già stato
console, ed <i>Eprio Marcello</i>, potenti in
Roma, amati e beneficati da esso Augusto.
Si credeva egli d'aver in essi due
buoni amici, e non avea che due ingrati:
vizio corrispondente ad altre loro pessime
qualità. Venne scoperta la congiura:
si trovò avervi mano molti soldati, e Tito
Cesare ne fu assicurato da lettere scritte
di lor pugno. Non volle esso Tito
perdere tempo, perchè temeva che nella
notte stessa scoppiasse la mina, e però
fatto invitar <i>Cecina</i> seco a cena, dopo
essa il fece trucidar dai pretoriani senza
altro processo. <i>Marcello</i>, citato e convinto,
allorchè udì proferita contra di
lui la sentenza di morte, colle proprie
mani si tagliò con un rasoio la gola. Non
potea negarsi che la risoluzion presa da
Tito contra Cecina non fosse giusta, o
almeno scusabile: contuttociò per cagion
d'essa egli incorse nell'odio di molti.
Dopo questa esecuzione sentendosi Vespasiano <span class="fnote">[Idem, in Vespasiano, cap. 24.]</span>
alquanto incomodato nella
salute per alcune febbrette, si fece portare
alla sua villa paterna nel territorio
di Rieti, siccome era solito nella state.
In quelle parti v'erano l'acque cutilie,
sommamente fredde da Strabone e da
<span class="pagenum"><a name="Page_317" id="Page_317"></a>[317]</span>
Plinio chiamate utili a curar varii mali.
Riuscirono queste perniciose non poco
o per la lor natura, o pel troppo berne,
a Vespasiano, di maniera che gl'indebolirono
forte lo stomaco, e gli suscitarono
una molesta diarrea. Era egli principe
faceto, e dacchè cominciò a sentir quelle
febbri, ridendo e burlandosi del superstizioso
ed empio rito de' suoi tempi, nei
quali si deificavano dopo morte gl'imperadori,
disse: <i>Pare ch'io incominci
a diventar dio</i>. Erasi anche veduta
poco innanzi una cometa, e parlandone
in sua presenza alcuni: <i>Oh</i>, disse,
<i>questa non parla per me. Quella sua
chioma minaccia il re de' Parti che
porta la capigliatura. Quanto a me son
calvo</i>. E perciocchè, non ostante l'infermità
sua egli seguitava ad operar come
prima, attendendo agli affari dell'imperio,
e dando udienza ai deputati delle
città (del che era ripreso dai familiari)
rispose: <i>Un imperadore ha da morire
stando in piedi</i>. Morì egli in fatti,
conservando sempre il medesimo coraggio,
nel dì 23 o 24 di giugno, in età
di settant'anni, e non già per male di
podagra, come alcuni pensarono: molto
meno per veleno, che taluno falsamente <span class="fnote">[Dio, lib. 66.]</span>,
e fra gli altri Adriano imperadore,
disse a lui dato in un convito da Tito
suo figliuolo, principe, in cui non potè
mai cadere un sì nero sospetto. Si fecero
poscia i suoi funerali colla pompa
consueta, e gli fu dato il titolo di <i>Divo</i>.
Da Svetonio <span class="fnote">[Sueton., in Vespasiano, cap. 19.]</span> si raccoglie che a tali
esequie intervenivano anche i mimi, o sia
i buffoni, ballando, atteggiando ed imitando
i gesti, la figura e il parlare del
defunto imperadore. Il capo de' mimi,
che in questa occasione rappresentava la
persona di Vespasiano, probabilmente
colla maschera simile al di lui volto, volendo
esprimere l'avarizia a lui attribuita,
dimandò ai ministri dell'erario,
quanto costava quel funerale. Dissero:
<i>Ducento cinquantamila scudi</i>. Ed egli
<span class="pagenum"><a name="Page_318" id="Page_318"></a>[318]</span>
<i>Datemene solo dugento cinquanta, e gittatemi
nel fiume</i>. Gran disavventura si
credeva allora il restar senza sepoltura:
ma per un poco di guadagno, secondo
costui, si sarebbe contentato Vespasiano
di restarne privo.
</p>

<p>
Era già suo collega nell'imperio, cioè
nel comando dell'armi, e nella tribunizia
podestà, <i>Tito Flavio Sabino Vespasiano
Cesare</i>, suo primogenito; e però bisogno
non ebbe di maneggi per acquistare una
dignità, di cui egli già buona parte godeva,
e di cui anche il padre l'avea dichiarato
erede nel suo testamento. Prese
bensì il titolo d'<i>Augusto</i>, indicante la
suprema potestà, e quella di <i>Pontefice
Massimo</i>; e dal senato gli fu conferito il
glorioso nome di <i>Padre della Patria</i>, come
apparisce dalle sue medaglie. Per
testimonianza di Svetonio <span class="fnote">[Sveton., in Tito, cap. 1.]</span>, egli era
nato in Roma nell'anno 41 dell'epoca
nostra, in cui Caligola imperadore fu
ucciso. Siccome suo padre in quei tempi
si trovava in molto bassa fortuna, così
Tito nacque vicino al Settizionio vecchio
entro una brutta casuccia in camera
stretta e scura, che si mostrava anche
ai tempi del suddetto Svetonio, per una
rarità. Fanciullo fu messo alla corte,
probabilmente per paggio, al servigio di
Britannico, figliuolo di Claudio imperatore,
e con esso lui allevato, studiando
seco e sotto i medesimi maestri, le lettere
e le arti cavalleresche. Tanta era
la famigliarità d'esso lui con Britannico,
che in occasion del veleno dato a quell'infelice
principe, ne toccò anche a lui
non poco, per cui soffrì una grave malattia.
Divenuto poi imperadore, mostrò
la sua riconoscenza ad esso Britannico,
con fargli ergere due statue, l'una dorata,
e l'altra equestre d'avorio. Giovanetto
di alta statura, di gran robustezza, di
volto avvenente ed insieme maestoso, con
facilità imparò l'arti della guerra e della
pace, peritissimo soprattutto in maneggiar
armi e cavalli. Egregiamente parlava
il latino e il greco linguaggio, sapea far
<span class="pagenum"><a name="Page_319" id="Page_319"></a>[319]</span>
delle belle orazioni, sapea di musica, e tal
possesso avea in far versi, che anche
fra gl'improvvisatori facea bella figura.
L'imitare gli altrui caratteri gli era facilissimo,
e scherzando dicea: <i>Ch'egli
avrebbe potuto essere un gran falsario</i>.
Fece dipoi col padre varie campagne nelle
guerre della Germania, e Bretagna, e
poscia nella Giudea, siccome di sopra fu
detto, lasciando segni di prudenza e di
valore in ogni occasione, e comperandosi
dappertutto l'affetto delle milizie. Mirabile
specialmente era in lui l'arte di farsi
amare, parte a lui venuta dalla natura,
e parte acquistata colla saggia sua accortezza,
perchè in lui si trovava unita
un'aria dolce e una rara bontà verso
tutti, con affabilità popolare ed insieme
con gravità, che guadagnava i cuori, e
nello stesso tempo esigeva il rispetto di
ognuno. Ebbe per prima sua moglie <i>Arricidia
Tertulla</i>, figliuola d'un prefetto
del pretorio. Morta questa, sposò <i>Marcia
Furnilla</i> di nobilissimo casato, ma dopo
averne avuto una figliuola, nomata <i>Giulia
Sabina</i>, di cui parleremo a suo luogo,
la ripudiò. In tale stato era Tito, allorchè
succedette al padre Augusto nel governo
della repubblica romana, ma non
senza difetti, la menzion de' quali io riserbo
all'anno seguente. Nel presente si
crede <span class="fnote">[Plinius Junior, lib. 6, epist. 16 e 20.]</span> che avvenisse la morte di <i>Plinio
il vecchio</i>, celebre scrittore di questi tempi,
intorno alla cui patria hanno disputato
Verona e Como. Nel primo dì di
novembre cominciò spaventosamente il
monte Vesuvio a fumare <span class="fnote">[Dio, lib. 66.]</span>, a gittar
fiamme, pietre e ceneri, che empievano
tutti i luoghi circonvicini. Plinio seniore,
che si trovava allora a Miseno, comandante
di quella flotta, portato dal suo
incessante studio delle cose naturali, sopra
una galea si fece condurre sino a
Castell'-a-mare di Stabia, per essere più
vicino a contemplare il terribile sfogo
di quel monte; ed ancorchè vedesse le
genti scappare dalla parte del mare, per
<span class="pagenum"><a name="Page_320" id="Page_320"></a>[320]</span>
non esser colte dal torrente del fuoco,
o dai sassi, pure si fermò quivi la notte.
Allorchè volle anch'egli fuggire, non gli
fu permesso dal mare, ch'era in fortuna.
Sicchè soffocato dall'odore dello zolfo,
e dall'aria ingrossata da quelle esalazioni,
lasciò ivi la vita. <i>Plinio secondo</i>, il
giovane, comasco, suo nipote, e da lui
adottato per figliuolo, uomo non men
dello zio dotato di meraviglioso ingegno,
che soggiornava allora a Miseno,
corse anch'egli pericolo della vita in
quel brutto frangente, ma ebbe tempo da
ridursi in salvo.
</p>

<hr />

<h2 class="hidden"><a name="LXXX" id="LXXX"></a>LXXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXXX</span>. Indizione <span class="scp">XIII</span>.</td>
  </tr>
  <tr>
    <td><span class="sc">Cleto</span> papa 4.</td>
  </tr>
  <tr>
    <td><span class="sc">Tito Flavio</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Tito Flavio Augusto</span> per l'ottava volta,
e <span class="sc">Domiziano Cesare</span> per la settima.
</p>

<p>
Con tutte le belle e plausibili prerogative,
colle quali Tito arrivò al trono
imperiale, non si vuol dissimulare ciò
che scrive di lui Svetonio <span class="fnote">[Sueton., in Tacito, cap. 7.]</span>, cioè aver
egli somministrata occasione a molti del
popolo romano di credere ch'egli nel
governo avesse da riuscire un cattivo
principe, anzi un altro Nerone. Si perdeva
egli talvolta nelle gozzoviglie coi
suoi amici dal buon tempo, stando a tavola
sino a mezza notte: dal che si guardavano
allora i saggi Romani. Recava
loro pena il parere, ch'egli fosse immerso
nella libidine anche più abbominevole,
stante le qualità delle persone
della sua corte, e l'esser egli stato sì
sconciamente invaghito della regina Berenice.
Temevasi inoltre di trovare in
lui un principe, a cui più del dovere
piacesse la roba altrui, sapendosi che
prendeva regali anche nell'amministrazion
della giustizia. Ma dopo la morte
del padre cessarono tutti questi sospetti.
Tito con istupore e piacer d'ognuno
comparve tutt'altro, scoprendosi esente
<span class="pagenum"><a name="Page_321" id="Page_321"></a>[321]</span>
da ogni vizio, e solamente fornito di eccellenti
virtù, di maniera che si convertirono
in lode sua tutt'i conceputi timori
di lui. Licenziò tosto dalla sua corte
qualunque persona che dar potesse scandalo,
ed elesse amici di gran senno e
proprietà, tali che anche i susseguenti
principi se ne servirono, come di strumenti
utili o necessari al buon governo.
Tornò a Roma la <i>regina Berenice</i>, figurandosi,
che potendo ora Tito far tutto,
molto anch'ella potrebbe sopra di lui.
Se ne sbrigò egli e rimandolla alle sue
contrade. I conviti, ai quali invitava or
l'uno or l'altro de' senatori e de' nobili,
erano allegri, ma senza profusione od
eccesso. Più non si osservò in lui ruggine
d'avarizia; mai non tolse ad alcuno
il suo e neppur ammetteva i regali soliti
a darsi dalle provincie, città ed università
agli Augusti. Eppur niuno d'essi imperadori
gli andò innanzi nella munificenza
e magnificenza. Imperciocchè in
quest'anno egli dedicò l'anfiteatro <span class="fnote">[Sueton., in Tacit., cap. 8.]</span>,
appellato oggi il Colosseo, stupenda mole,
incominciata, per quanto si crede, da
Vespasiano suo padre, e da lui perfezionata.
Nulla più fa intendere qual fosse
la potenza e splendidezza degli antichi
Augusti, quanto i pezzi che restano tuttavia
di quel superbo edifizio. Fabbricò
eziandio le Terme, o sia i bagni pubblici,
presso al medesimo anfiteatro, le cui
vestigia pur ora si mirano circa la chiesa
di san Pietro in Vincula, per attestato
del Nardino, del Donato e d'altri. Ed
allorchè si fece la dedicazion di tali fabbriche,
cioè quando si misero all'uso
pubblico, Tito solennizzò la funzione
con maravigliosi e magnifici spettacoli,
descritti da Dione <span class="fnote">[Dio, lib. 66.]</span>. Si fecero combattimenti
navali, giuochi di gladiatori, caccie
di fiere, cinquemila delle quali furono
uccise nell'anfiteatro in un sol dì, e
quattro altre migliaia ne' susseguenti
giorni. Nè vi mancarono i giuochi circensi,
e una gran profusione di doni al
<span class="pagenum"><a name="Page_322" id="Page_322"></a>[322]</span>
popolo. Durarono cento dì così allegre
e dispendiose feste.
</p>

<p>
L'incendio del Vesuvio, di sopra da
me accennato, che fu de' più terribili
che mai si sieno provati, avea portata la
rovina o notabili danni alle città e terre
della Campania. Tito inviò colà due senatori,
già stati consoli con buone somme
di danaro, acciocchè si rimettessero
in piedi le fabbriche. Per tali spese assegnò
ancora i beni di tutti coloro che
erano morti senza eredi, benchè, secondo
le leggi, que' beni appartenessero al suo
fisco. Ed egli stesso colà si portò, non
tanto per mirar la desolazion de' luoghi,
quanto per affrettarne il sollievo. Ma a
questa disgrazia ne tenne dietro un'altra
non meno spaventosa e lagrimevole. Attaccatosi
il fuoco in Roma, vi consumò
il Campidoglio, il tempio di Giove Capitolino,
il Pantheon, i templi di Serapide
e d'Iside, siccome quel di Nettuno ed
altri; il teatro di Balbo e di Pompeo,
il palazzo d'Augusto colla biblioteca, e
molti altri pubblici edifizii. Sì ampia fu
la strage delle fabbriche, che fu creduto
quell'incendio non operazion degli uomini,
ma gastigo mandato da Dio. Se ne
afflisse sommamente Tito, protestando
nondimeno, che a lui come principe apparteneva
il risarcimento di tante fabbriche
del pubblico. In fatti a questo fine
alienò tutt'i più preziosi mobili de' suoi
palazzi; e quantunque molti particolari,
e varie città, e alcuni dei re sudditi, gli
offrissero o promettessero di molto danaro
per quel bisogno, non volle che
alcuno si scomodasse, riserbando tutte
quelle spese alla propria borsa. Dopo sì
fiero incendio succedette in Roma una
atrocissima peste, di cui parlano Svetonio
e Dione, e che, secondo <span class="fnote">[Aurelius Victor, in Breviar.]</span> Aurelio
Vittore, fu delle più micidiali che mai si
provassero in quella città, e se ne diede
la colpa alle esalazioni del Vesuvio. Dubito
io, questa essere la medesima, che
di sopra all'anno 77 fu riferita da Eusebio,
e però collocata fuor di sito, cioè
<span class="pagenum"><a name="Page_323" id="Page_323"></a>[323]</span>
sotto l'imperio di Vespasiano. La fece
Tito da padre in sì funeste circostanze,
consolando il popolo con frequenti editti,
ed aiutandolo in quante maniere gli
fu mai possibile. Certo inesplicabile fu
l'amore ch'egli portava ad ognuno, e la
bontà sua e la premura di far del bene
a tutti. Era lecito ad ognuno l'andare
all'udienza sua, ed ognuno ne riportava
o consolazione o speranza. E perchè i
suoi dimestici non approvavano ch'egli
promettesse sempre perchè non sempre
poi poteva mantener la parola: rispondeva,
<i>non doversi permettere che alcuno
mai si parta malcontento dall'udienza
del principe suo</i>. Tanta era in somma
l'inclinazione sua a far dei benefizii, che
sovvenendogli una notte, mentre cenava,
di non averne fatto veruno in quel
dì, sospirando disse quelle sì celebri e
decantate parole <span class="fnote">[Sueton., Dio, Eutropius, Eusebius.]</span>: <i>Amici io ho perduta
questa giornata</i>. Giunse a tanto
questa benignità e amorevolezza, che
nel poco tempo ch'egli regnò, a niuno
per impulso o per ordine suo tolta fu
la vita.
</p>

<p>
Diceva di amar piuttosto di perir egli,
che di far perire altrui. In effetto,
ancorchè si venisse a sapere che due
de' principali romani faceano brighe e
congiure per arrivar all'imperio, e ne
fossero essi anche convinti, pure non
altro egli fece, se non esortarli a desistere,
dicendo che <i>il principato vien da
Dio, nè si acquista colle scelleraggini; e
che se desideravano qualche bene da lui,
prometteva di farlo</i> <span class="fnote">[Suetonius, in Tito, cap. 9. Dio, lib. 66.]</span>. Dopo di che, per
timore che la madre d'uno di questi senatori
si trovasse in grandi affanni, le
spedì dei corrieri, acciocchè l'assicurassero
che suo figliuolo era salvo. Inoltre
la notte stessa tenne seco a cena questi
due personaggi, e nel dì seguente li volle
<span class="pagenum"><a name="Page_324" id="Page_324"></a>[324]</span>
allo spettacolo de' gladiatori a' suoi fianchi.
Allora fu che portate a lui le spade
di que' combattenti, com'era il costume,
le diede in mano ad amendue, acciocchè
osservassero s'erano taglienti, per far
loro tacitamente conoscere, che più non
dubitava della loro fedeltà. Ma ciò che
sopra ogni altra cosa gli conciliò l'amore
d'ognuno, fu l'aver egli levato via
l'insoffribile abuso introdotto sotto i precedenti
cattivi imperadori; cioè che a
qualsivoglia persona era permesso l'accusare
altrui d'avere sparlato del principe,
o d'avergli mancato di rispetto: il
che era delitto di lesa maestà. Una licenza
sì fatta teneva tutti sempre in una
apprensione e schiavitù incredibile. Tito
ordinò ai magistrati, che non ammettessero
più sì fatte accuse, ed egli stesso
perseguitò vivamente la mala razza di
cotali accusatori, facendoli battere o
mettere in ischiavitù, o pure esiliandoli.
Soleva perciò dire: <i>Non credo che mi si
possa fare ingiuria, perchè non opero cosa,
di cui con giustizia io possa essere
biasimato. Che se pur taluno ingiustamente
mi biasima, egli fa ingiuria più a
sè, che a me: ed io in vece d'adirarmi
contro di lui, ho d'aver compassione della
sua cecità. E se talun dice male dei
miei predecessori con ingiustizia, quando
sia vero che questi abbiano il potere che
loro s'attribuisce nell'averli deificati,
sapran ben essi vendicarsene senza di
me</i>. Fece parimenti questo buon principe
circa questi tempi selciar di nuovo la
via Flaminia, che da Roma conduceva
a Rimini. Ed Agricola <span class="fnote">[Tacitus, in Vita Agricolae, c. 22.]</span> continuando
la guerra in Bretagna, stese i contini
romani sin verso la Scozia, fondando
ivi castelli e fortezze, per mettervi delle
guarnigioni.
</p>

<p>
<span class="pagenum"><a name="Page_325" id="Page_325"></a>[325]</span>
</p>

<hr />

<h2 class="hidden"><a name="LXXXI" id="LXXXI"></a>LXXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXXXI</span>. Indizione <span class="scp">IX</span>.</td>
  </tr>
  <tr>
    <td><span class="sc">Cleto</span> papa 5.</td>
  </tr>
  <tr>
    <td><span class="sc">Domiziano</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Flavio Silva Nonio Basso</span> e <span class="sc">Asinio
Pollione Verrucoso</span>.
</p>

<p>
Tali furono i nomi de' consoli di
quest'anno, come apparisce dall'iscrizione
rapportata da monsignor Bianchini,
e da me <span class="fnote">[Thesaurus Novus Inscript., pag. 312 et
pag. 318.]</span>. Ma in un'altra iscrizione
da me data alla luce, il primo console
è appellato <i>Lucio Flavio Silvano</i>. Di lagrime
e sospiri abbondò Roma in questo
anno. Un ottimo principe oramai la governava,
che amava tutti come figliuoli,
comunemente ancora amato da ognuno,
e che perciò avea conseguito un titolo,
non prima nè poi dato ad alcun altro
de' romani imperadori, cioè era chiamato <span class="fnote">[Suet., in Tito, cap. 10.]</span>
<i>la delizia del genere umano</i>. O sia
ch'egli non si sentisse ben di salute, o
che qualche cattivo presagio gli facesse
apprendere vicina la morte; perciocchè
non si può dire, quanto i Romani d'allora
fossero superstiziosi, e dai vari accidenti
vanamente deducessero i buoni
o tristi successi dell'avvenire, o pur
badassero agli strologhi: fuor di dubbio
è, che Tito Augusto nulla operò in quest'anno
di singolare. Si fecero degli spettacoli,
e vi assistè; ma nel fin d'essi fu
veduto piagnere. Comparve ancora in
quest'anno nell'Asia un furbo appellato
Terenzio Massimo, che si facea credere
<i>Nerone Augusto</i> <span class="fnote">[Zonara, in Chr.]</span>, già morto, e fu ben
accolto da <i>Artabano re de' Parti</i>. Anzi
parea, che quel barbaro re si preparasse
per muovere guerra a Tito, con pretendere
di rimettere sul trono un sì fatto
impostore. Se Tito se ne mettesse pensiero,
non è a noi noto. Volle egli, venuta
la state, portarsi alla casa paterna
nel territorio di Rieti, e melanconico più
<span class="pagenum"><a name="Page_326" id="Page_326"></a>[326]</span>
del solito uscì di Roma, perchè nel voler
sagrificare, era fuggita la vittima di mano
al sacerdote; ed essendo tempo sereno,
s'è sentito il tuono. Alloggiato la sera
in non so qual luogo, gli venne la febbre.
Posto in lettiga, continuò il viaggio,
e come già fosse certo che quell'era la
ultima sua malattia, fu veduto tirar le
cortine, e mirare il cielo, e dolersi, perchè
in età sì immatura egli avesse da
perdere la vita; giacchè egli non sapea
di aver commessa azione alcuna, di cui
si avesse a pentire, fuorchè una sola.
Qual fosse questa, non si potè mai sapere
di certo, quantunque molte dicerie
ne fossero fatte. Dione <span class="fnote">[Dio, lib. 66.]</span> con più fondamento
riferisce ciò al tempo in cui
vide disperata la sua salute. Arrivato
alla villa paterna, dove il padre avea
terminata la sua vita, anch'egli, crescendo
il male, vi trovò la morte. Siccome
in casi tali avviene, ognun disse
la sua. Per quanto scrive Plutarco <span class="fnote">[Plutar., de Sanit.]</span>,
i suoi medici attribuirono la cagion di
sua morte ai bagni, a' quali s'era talmente
avvezzato che non potea prendere
cibo la mattina, se prima non s'era
portato al bagno. Forse l'acque fredde
della Sabina gli nocquero. Anche un
certo Regolo, che con esso lui si bagnò
nello stesso giorno, fu sorpreso da
un colpo di apoplessia, per cui morì.
Altri pretesero <span class="fnote">[Aurelius, in Breviar.]</span>, che <i>Domiziano</i> suo
fratello il levasse dal mondo col veleno,
perchè più volte anche prima gli avea
insidiata la vita; ed altri <span class="fnote">[Dio, lib. 66.]</span>, che veramente
egli mancasse di malattia naturale.
Aggiugne Dione, che Domiziano, allorchè
Tito era malato, e potea forse
riaversi, il fece mettere in un cassone
pieno di neve, non so, se col pretesto
di rinfrescarlo, o di ottener quell'effetto,
che oggidì alcuni medici pretendono,
con dar acque agghiacciale nelle febbri
acute, ma con vero disegno di farlo morire
<span class="pagenum"><a name="Page_327" id="Page_327"></a>[327]</span>
più presto. Quel ch'è certo, non
era per anche morto <i>Tito</i>, che <i>Domiziano</i>
corse a Roma, guadagnò i soldati
del pretorio, e si fece proclamar imperadore
colla promessa di quel donativo,
che Tito avea loro dato nella sua assunzione
all'imperio.
</p>

<p>
Tale fu il fine di questo amabile imperadore,
mancato di vita nel dì 13 di
settembre <span class="fnote">[Sueton., in Tito, cap. 10.]</span>, e nell'anno quarantesimo
dell'età sua, dopo avere per poco più
di due anni e due mesi tenuto l'imperio.
Credettero alcuni politici d'allora, che
fosse vantaggioso per lui l'essere tolto
di vita giovane, siccome fu ad Augusto,
l'essere morto vecchio. Perciocchè Augusto,
sul principio del suo governo, fu
costretto per la moltitudine de' suoi nemici
e delle frequenti sedizioni, a commettere
non poche azioni crudeli e odiose;
ed ebbe poi bisogno di gran tempo,
se volle guadagnarsi il pubblico amore
a forza di benefizii, per li quali morì
glorioso. All'incontro meglio fu per Tito
il mancar di buon'ora, cioè in tempo che
egli già era in possesso dell'amore di
ognuno, perchè correa pericolo se fosse
più lungamente vissuto, d'essere astretto
a far cose che gliel facessero perdere.
Volata a Roma la nuova di sua morte,
fu per sì gran perdita inesplicabile il dolore
di quel popolo, parendo ad ognuno
di aver perduto un figliuolo o pure il
padre. Altrettanto avvenne per le provincie
romane. I senatori, senz'essere
chiamati dai consoli o dal pretore, corsero
alla curia, ed aperte le porte, diedero
più lodi a lui morto, di quel che avessero
fatto a lui vivo. Portato a Roma il
suo cadavere, fecegli fare Domiziano il
funerale, e registrarlo nel catalogo degli
dii, ma senz'alcun altro degli onori, che
Roma gentile soleva accordare agli altri
imperadori, come giuochi annuali, templi
e sacerdoti per eternare la loro memoria.
Finquì <i>Flavio Domiziano</i> altro titolo
non avea goduto, che quello di <i>Cesare</i> <span class="fnote">[Patin., Vaillant, Mediobarb. et alii.]</span>,
<span class="pagenum"><a name="Page_328" id="Page_328"></a>[328]</span>
e di <i>Principe della gioventù</i>. Appena prese
le redini del governo, che, siccome
persona gonfia di vanità ed ambizione,
volle dal senato tutt'i titoli ed onori, che
altri imperadori partitamente aveano ricevuto,
cioè quelli d'<i>Imperadore</i>, d'<i>Augusto</i>,
di <i>Pontefice Massimo</i>, di <i>Censore</i>
e di ornato della <i>tribunizia podestà</i>. Le
medaglie ancora ci assicurano, che non
tardò punto a voler anche il bel nome
di <i>Padre della Patria</i>. Qual fosse il merito
suo, quali i suoi pregi, lo vedremo
all'anno seguente. Egli era nato nell'anno
cinquantesimo dell'Era nostra; e
però cominciò il suo reggimento in età
giovanile; e diede il titolo d'<i>Augusta</i> a
<i>Domizia</i> sua moglie.
</p>

<hr />

<h2 class="hidden"><a name="LXXXII" id="LXXXII"></a>LXXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXXXII</span>. Indizione <span class="scp">X</span>.</td>
  </tr>
  <tr>
    <td><span class="sc">Cleto</span> papa 6.</td>
  </tr>
  <tr>
    <td><span class="sc">Domiziano</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Domiziano Augusto</span> per l'ottava
volta, e <span class="sc">Tito Flavio Sabino</span>.
</p>

<p>
Era questo <i>Sabino</i> console, cugino
carnale di Domiziano, perchè figliuolo di
<i>Tito Flavio Sabino</i>, fratello di Vespasiano,
e prefetto di Roma, da noi veduto
ucciso negli ultimi giorni di Vitellio Augusto.
Avea già dato principio Domiziano
imperadore al suo governo, non diversamente
da alcuni suoi predecessori, buoni
sulle prime, e nel progresso del tempo
d'ogni crudeltà e scelleraggine macchiati <span class="fnote">[Sueton., in Domitiano, cap. 8.]</span>.
Salito sul tribunale, posto in piazza,
bene spesso ascoltava e decideva giudiciosamente
e giustamente le liti. Cassò
molte sentenze date dai giudici con indebita
parzialità, dichiarando infami quei
d'essi che si scoprivano aver preso danaro
per vendere la giustizia <span class="fnote">[Aurelius Victor, in Epitome.]</span>. Tanta
attenzione ebb'egli anche nel resto dei
suoi anni all'amministrazione di essa
giustizia, non solo in Roma, ma anche
nelle provincie, che, per attestato di
<span class="pagenum"><a name="Page_329" id="Page_329"></a>[329]</span>
Svetonio, non si videro mai in tutto l'imperio
romano i governatori e i magistrati
sì modesti e giusti, come sotto
di lui. E perchè questi dopo la sua
morte lasciarono la briglia alla loro
malnata avidità di far danaro, furono
poi per la maggior parte condannati e
puniti. Come censore perpetuo fece ancora
alcune belle provvisioni. Volle nei
teatri, distinti dalla plebe i sedili de' cavalieri.
Abolì le pasquinate e i libelli famosi,
pubblicati contro l'onore dei nobili
dell'uno e dell'altro sesso, gastigandone
gli autori, se venivano a scoprirsi.
Cacciò dal senato <i>Cecilio Rufino</i> questore,
perchè si dilettava di far il buffone e
il ballerino. Alle pubbliche meretrici vietò
l'uso della lettiga, e il poter conseguire
eredità e legati. Levò dal ruolo dei
giudici un cavaliere romano, perchè dopo
avere accusata di adulterio e ripudiata
la moglie, l'avea dipoi ripigliata. Secondo
la legge statinia condannò alcuni
de' senatori e cavalieri per la lor impudicizia.
Nè il padre nè il fratello di lui
aveano presa cura degli adulterii delle
vergini vestali, le quali, come ognun sa,
venivano obbligate a conservar la verginità.
Rigorosamente volle egli, siccome
Pontefice massimo, che si eseguisse contra
di loro la pena capitale, prescritta
dalle leggi; nè risparmiò i dovuti gastighi
o d'esilio o di morte ai complici dei
lor falli. Parve <span class="fnote">[Sueton., in Domitiano, cap. 9.]</span> parimente ne' principii
del suo governo, ch'egli abborrisse il
levar la vita agli uomini, nè fosse punto
avido della roba altrui. Anzi inclinava
egli molto alla liberalità, e ne diede dei
gran saggi verso tutti i suoi cortigiani,
parenti ed amici, loro poscia severamente
incaricando di guardarsi da ogni
sordida azione per far danaro. Le eredità
a lui lasciate da chi avea figliuoli, le
ricusò. Molte terre decadute al fisco restituì
ai padroni di esse. Decretò l'esilio a
quegli accusatori che non provavano le
lor denunzie ed accuse. Molto più aspramente
trattò coloro che intentavano
<span class="pagenum"><a name="Page_330" id="Page_330"></a>[330]</span>
processi calunniosi di contrabbandi in
favore del fisco; imperocchè egli diceva:
<i>Chi non gastiga i falsi accusatori, anima
essi ed altri a questo iniquo mestiere</i>.
Non fu minore la sua magnificenza
nel rifare il Campidoglio: che fu mirabil
cosa, perchè, secondo la testimonianza
di Plutarco <span class="fnote">[Plutarc., in Vita Poplic.]</span>, nelle sole dorature
egli v'impiegò dodicimila talenti:
il che era un nulla rispetto alle spese
fatte nell'adornare il proprio palazzo.
Rifabbricò eziandio varj templi bruciati
sotto Tito Augusto, mettendovi il suo
nome, e non già quello de' primieri. Fece
di pianta il tempio della famiglia Flavia,
lo stadio per gli atleti, l'Odeo per
le gare de' musici, e la Naumachia per
gli combattimenti navali. <i>Marziale</i>, poeta
di questi tempi, sfacciato adulatore di
Domiziano, esalta alle stelle tutte queste
sue fabbriche, ed ogni altra sua azione.
Ora quanto s'è detto fin qui potrà far
credere ai lettori, che Domiziano comparisse
figliuolo ben degno di un Vespasiano,
e fratello d'un Tito, principi che
aveano restituito il suo splendore a Roma,
e all'imperio romano. Ma noi non
tarderemo a vederlo indegno lor figlio
e fratello, e tiranno non signore di Roma.
Prese egli in quest'anno il titolo
d'<i>imperadore</i> per la terza volta, a cagione,
per quanto si crede, di qualche
vittoria riportata da <i>Giulio Agricola</i> nella
Bretagna. Colà s'inoltrò cotanto quel
valente capitano coll'armi romane, che
arrivò sino ai confini dell'Irlanda <span class="fnote">[Tacitus, in vita Agricolae, cap. 24.]</span>.
</p>

<hr />

<h2 class="hidden"><a name="LXXXIII" id="LXXXIII"></a>LXXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXXXIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Anacleto</span> papa 1.</td>
  </tr>
  <tr>
    <td><span class="sc">Domiziano</span> imperadore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Domiziano Augusto</span> per la nona
volta, e <span class="sc">Quinto Petillio Rufo</span> per la seconda.
</p>

<p>
A <i>Quinto Petilio</i> fu sostituito nel
consolato, per quanto si crede, <i>Cajo
<span class="pagenum"><a name="Page_331" id="Page_331"></a>[331]</span>
Valerio Messalino</i>. In quest'anno la Storia
ecclesiastica riferisce la morte di san
<i>Cleto</i> papa, che col suo sangue illustrò
la religione di Cristo. A lui succedette
nella cattedra di s. Pietro, <i>Anacleto</i>. Durava
tuttavia la guerra nella Bretagna.
<i>Giulio Agricola</i> comandante dell'armi
romano in quelle parti <span class="fnote">[Tacitus, cap. 25 et seq.]</span>, riportò un'insigne
vittoria nella Scozia contra di quei
popoli. Aveano i Romani trasportato in
quelle grandi isole un reggimento di
Tedeschi. Costoro non volendo più militare
in quelle parti, fatta una congiura,
uccisero il loro tribuno, i centurioni,
ed alcuni soldati romani, ed imbarcatisi
in tre brigantini si diedero alla fuga. Il
piloto d'essi legni seppe far tanto, che
ricondusse il suo all'armata romana.
Gli altri due fecero il giro della Bretagna,
e dopo una fiera fame patita, per
cui mangiarono i più deboli, giacchè non
poteano approdare ad alcun sito d'essa
Bretagna, per essere considerati quai
nemici, andarono poi a naufragar nelle
coste della Germania bassa. Quivi dai
corsari svevi e frisoni furono presi e
venduti come schiavi. Perchè alcuni
d'essi capitarono nelle terre del romano
imperio, perciò allora solamente vennero
a conoscere i Romani, che la Bretagna
era un'isola e non già terra ferma, come
per la poca pratica aveano fin allora
molti creduto. Intanto Domiziano teneva
allegro il popolo romano <span class="fnote">[Sueton., in Domitiano, c. 4.]</span> con dei
magnifici e dispendiosi spettacoli, non
solamente nell'anfiteatro, ma anche nel
circo, dove si videro corse di carrette,
combattimenti a cavallo e a piedi, siccome
ancora cacce di fiere, battaglie di
gladiatori in tempo di notte a lume di
fiaccole <span class="fnote">[Dio, lib. 67.]</span>, dando nel medesimo spettacolo
cena, o almen vino al popolo
spettatore. Vidersi ancora zuffe d'uomini,
ed anche combattere con le fiere, o
fra loro. Mirabili altresì furono i combattimenti
navali, fatti nell'anfiteatro,
<span class="pagenum"><a name="Page_332" id="Page_332"></a>[332]</span>
oppure in un lago, cavato a mano in vicinanza
del Tevere. Probabilmente a
vari anni son da attribuire sì fatti spettacoli,
benchè da Svetonio e da me accennati
tutti in un fiato.
</p>

<hr />

<h2 class="hidden"><a name="LXXXIV" id="LXXXIV"></a>LXXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXXXIV</span>. Indizione <span class="scp">XII</span>.</td>
  </tr>
  <tr>
    <td><span class="sc">Anacleto</span> papa 2.</td>
  </tr>
  <tr>
    <td><span class="sc">Domiziano</span> imperadore 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Domiziano Augusto</span> per la decima
volta e <span class="sc">Sabino</span>.
</p>

<p>
Non ho io dato alcun prenome e nome
a questo <i>Sabino</i> console, perchè intorno
a ciò nulla v'ha di certo. Da Giordano <span class="fnote">[Jord., de Reb. Getic., c. 13.]</span>,
che altri sogliono chiamar
Giornande, egli vien appellato <i>Poppeo
Sabino</i>. Parve probabile al cardinal Noris <span class="fnote">[Noris, Ep. Consul.]</span>,
che il suo nome fosse <i>Cajo Oppio
Sabino</i>. Ma in un'iscrizione riferita
dal Cupero (non so di qual peso) a <i>Domiziano</i>
per la decima volta console vien
dato per collega <i>Tito Aurelio Sabino</i>. Noi
bensì vedremo un console dell'anno seguente
appellato <i>Tito Aurelio</i>. In tale incertezza
ho io ritenuto solamente il di
lui cognome, di cui non ci lasciano dubitare
i fasti antichi. Quantunque non si
sappia di certo l'anno in cui Domiziano
andò alla guerra in Germania, pure, seguendo
la traccia delle medaglie <span class="fnote">[Mediobarbus, Goltzius et alii.]</span>, reputo
io più verisimile il parlarne nel
presente. Erano confinanti i Romani coi
Catti, popolo, per attestato di Tacito <span class="fnote">[Tacitus, de Morib. Germanorum, cap. 30.]</span>,
il più prudente e meglio disciplinato che
s'avesse la Germania, creduto oggidì
quel d'Hassia e Turingia. Domiziano,
siccome sommamente vano ed ambizioso
di gloria, determinò di marciar egli
in persona contra d'essi <span class="fnote">[Dio, lib. 67.]</span>, perchè
aveano cacciato <i>Cariomero re dei Cherusci</i>
dal suo dominio a cagion dell'amicizia
ch'egli professava ai Romani. Andò
<span class="pagenum"><a name="Page_333" id="Page_333"></a>[333]</span>
questo gran campione, assai persuaso
che il suo solo nome avesse da sbigottire
que' popoli; e forse fu allora, che,
per quanto abbiam da Frontino <span class="fnote">[Frontin., in Stratagem., lib. 1, cap. 1.]</span>, egli
mostrò di portarsi nelle Gallie, ad oggetto
unicamente di fare il censo di quelle
provincie. Ma giunto colà, all'improvviso
passò coll'esercito il Reno, e a bandiere
spiegate andò contro ai Catti. Se
volessimo credere agli adulatori poeti,
uno de' quali era allora <i>Publio Stazio
Papinio</i> <span class="fnote">[Stat., in Sylv., l. 1, c 1.]</span>, egli domò la fierezza di quei
barbari e mise in pace i vicini. Ma non
si sa ch'egli desse loro battaglia alcuna;
e probabilmente altro non fece che ridurli
ad un trattato di pace, con rovinar
intanto i popoli suoi sudditi di là dal
Reno. Contuttociò, come s'egli avesse
compiuta una segnalata impresa, sparse
voce di vittorie riportate; e tutto gonfio
del suo mirabil valore se ne tornò a
Roma per goder del trionfo, che il senato
sulla di lui parola gli accordò. Nelle
medaglie di quest'anno si truova più volte
coniato il tipo della vittoria, segno di
questi pretesi vantaggi nella guerra germanica,
per cui cominciò egli ad usare
il titolo di <i>Germanico</i>, e si fece proclamar
<i>imperadore</i> sino alla nona volta.
Può nondimeno essere, che contribuissero
alla gloria di Domiziano anche le
prodezze di <i>Giulio Agricola</i> nella Bretagna;
imperciocchè, per quanto si può
conghietturare <span class="fnote">[Tac., in vita Agric., c. 38 et seq.]</span>, nell'anno presente
quel saggio uffiziale sottopose al romano
imperio le isole Orcadi, ed altri paesi in
quelle parti. Di questi felici successi diede
egli di mano in mano avviso a Domiziano.
Qual ricompensa ne ricavasse,
lo diremo all'anno seguente.
</p>

<p>
<span class="pagenum"><a name="Page_334" id="Page_334"></a>[334]</span>
</p>

<hr />

<h2 class="hidden"><a name="LXXXV" id="LXXXV"></a>LXXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXXXV</span>. Indizione <span class="scp">XIII</span>.</td>
  </tr>
  <tr>
    <td><span class="sc">Anacleto</span> papa 3.</td>
  </tr>
  <tr>
    <td><span class="sc">Domiziano</span> imperadore 5.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Domiziano Augusto</span> per l'undecima
volta, e <span class="sc">Tito Aurelio Fulvo</span>, o <span class="sc">Fulvio</span>.
</p>

<p>
Questo <i>Tito Aurelio</i> console per attestato
di Capitolino <span class="fnote">[Julius Capitolinus, in Antonino Pio.]</span>, fu avolo paterno
di Antonino Pio Augusto. Che solamente
nell'anno presente Domiziano
solennizzasse il suo trionfo per aver ridotti
a dovere i popoli Catti, si può facilmente
dedurlo dalle monete o medaglie
d'allora <span class="fnote">[Mediobarb., in Numism. imperator.]</span>, nelle quali ancora con isfacciata
adulazione si legge GERMANIA
CAPTA, quasichè a questo bravo imperadore,
il qual forse neppure fu a fronte
de' nemici, riusciti fosse di conquistar
l'intera Germania. Però da lì innanzi
egli costumò di andare al senato in abito
trionfale. Son di parere alcuni <span class="fnote">[Blanchinius ad Anastas.]</span>, ch'egli
nello stesso tempo trionfasse dei Quadi,
Daci, Geli e Sarmati. Ma, per quanto
sembra indicare Svetonio <span class="fnote">[Sueton., in Domitiano, cap. 6.]</span>, diverse furono
quelle guerre, diversi i trionfi.
Egli spontaneamente fece la prima spedizione
contro ai Catti; e l'altre per
necessità. Però ne parleremo andando
innanzi. L'avviso delle vittorie riportate
da Agricola fu ricevuto da Domiziano
con singolare allegrezza in apparenza <span class="fnote">[Tacitus, in Vita Agricolae, cap. 39, et seq.]</span>;
perchè internamente gli rodeva il cuore,
che vi fosse altra persona, che lui, creduta
valorosa, e da invidioso riputava
perdita sua le glorie altrui. Perciò, quantunque,
per coprire lo scontento suo, gli
facesse decretar dal senato gli ornamenti
trionfali, una statua e gli altri onori,
de' quali fosse capace una privata persona,
dappoichè si riserbavano ai soli imperadori
i trionfi: pure determinò di
richiamarlo a Roma, indorando questa
pillola, col far correr voce di volergli
<span class="pagenum"><a name="Page_335" id="Page_335"></a>[335]</span>
conferire il governo riguardevole della
Siria o sia della Soria, giacchè era mancato
di vita <i>Attilio Rufo</i>, governatore di
quella provincia. Fu detto ancora, che
gliene inviasse la patente portata da un
suo liberto, ma con ordine di consegnargliela
solamente allorchè Agricola non
fosse partito per anche dalla Bretagna;
perchè dovea Domiziano temere, ch'egli
non volesse muoversi, se prima non riceveva
la sicurezza di qualche migliore
impiego. Ma il liberto avendo trovato,
che Agricola, dopo aver consegnata la
provincia tutta in pace al suo successore,
cioè a <i>Sallustio Lucullo</i> era già venuto
nella Gallia, senza neppur lasciarsi vedere
da lui, se ne ritornò a Roma, portando
seco la non presentata patente.
Entrò in Roma Agricola in tempo di
notte, per ischivare lo strepito di molti
suoi amici, che voleano uscire ad incontrarlo;
e si portò a salutar Domiziano,
da cui fu accolto con della freddezza. Da
ciò intese egli ciò che potea sperare da
un tale imperadore; e rimasto senza
impiego, si diede poscia ad una vita ritirata
e privata. Non mancò in corte
chi animò Domiziano a fargli del male,
accusando e calunniando un sì degno
personaggio, prima ch'egli giugnesse a
Roma; ma non avea per anche Domiziano
dato luogo in suo cuore alla crudeltà,
di cui parlerò a suo tempo; e la
moderazione e prudenza d'Agricola ebbero
tal fortuna, ch'egli giunse naturalmente
alla morte, senza riceverla dalle
mani altrui. Abbiamo da Tacito <span class="fnote">[Tacitus, in vita Agricolae.]</span>, che
dopo l'arrivo di esso Agricola a Roma,
gli eserciti romani nella Mesia, nella
Dacia, nella Germania e nella Pannonia, o
per la temerità, o per la codardia de' generali,
furono sconfitti; e che vi rimasero
o trucidati o presi moltissimi uffiziali
di credito colle lor compagnie, di maniera
che non solamente si perdè alquanto
de' confini del romano imperio, ma si
dubitò infine di perdere i luoghi forti,
dove soleano star le milizie romane ai
<span class="pagenum"><a name="Page_336" id="Page_336"></a>[336]</span>
quartieri d'inverno. Tali disavventure
nondimeno si può credere che succedessero
in vari anni; a noi resta luogo di
distribuirle con sicurezza secondo i lor
tempi, perchè son periti gli Annali antichi,
e Svetonio e Dione, secondo il loro
uso, contenti di riferir le azioni degli
antichi Augusti, poca cura si presero
della cronologia.
</p>

<hr />

<h2 class="hidden"><a name="LXXXVI" id="LXXXVI"></a>LXXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXXXVI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Anacleto</span> papa 4.</td>
  </tr>
  <tr>
    <td><span class="sc">Domiziano</span> imperadore 6.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Domiziano Augusto</span> per la dodicesima
volta, e <span class="sc">Servio Cornelio Dolabella
Metiliano Pompeo Marcello</span>.
</p>

<p>
Tutti questi cognomi ho io dato al
secondo de' consoli, seguendo un'iscrizione
da me <span class="fnote">[Thesaur. Novus Inscript., pag. 113, n. 2.]</span> pubblicata, e creduta
spettante al medesimo personaggio. Abbiamo
da Giulio Capitolino <span class="fnote">[Capitolinus, in vita Antonini Pii.]</span>, che in
quest'anno venne alla luce <i>Antonino Pio</i>,
il quale vedremo andando innanzi imperadore.
E in questi tempi ancora, siccome
scrive Censorino <span class="fnote">[Censorinus, de Die Natali, cap. 18.]</span>, Domiziano
istituì in Roma i <i>Giuochi Capitolini</i>, i
quali continuarono di poi a celebrarsi
ad ogni quarto anno, a guisa dei giuochi
olimpici della Grecia. Si solennizzavano
in onore di Giove Capitolino. Per testimonianza
di Svetonio <span class="fnote">[Suetonius, in Domitiano, cap. 4.]</span>, in que' giuochi
varie erano le gare e contese dei professori
dell'arti. Chi più degli altri piaceva
nel suo mestiere, ne riportava in premio
una corona. Faceano un giorno le lor
forze gli atleti; un altro dì i cantori e
sonatori; un altro gl'istrioni o commedianti.
V'era anche il giorno destinato
per li poeti; e il suo per chi recitava
prose in greco o latino. <i>Stazio Papinio</i>
poeta <span class="fnote">[Statius, in Sylv.]</span> recitò allora al popolo una
<span class="pagenum"><a name="Page_337" id="Page_337"></a>[337]</span>
parte della sua Tebaide, che non piacque;
e in confronto di lui furono coronati
altri poeti. Vi si videro ancora
non senza dispiacer de' buoni, fanciulle
pubblicamente gareggiare nel corso. Come
pontefice massimo presiedeva a questi
giuochi Domiziano, vestito alla greca,
portando in capo una corona d'oro,
perchè i sacerdoti costumavano nelle
lor funzioni di andar coronati. Abbiamo
da Dione <span class="fnote">[Dio, lib. 67.]</span> e da Svetonio <span class="fnote">[Sueton., in Domitiano, c. 4.]</span> che
Domiziano, oltre al suddetto spettacolo
ed altri straordinari, usò ogni anno di
fare i giuochi quinquatri in onor di Minerva,
mentre villeggiava in Albano. In
essi ancora si miravano cacce di fiere,
divertimenti teatrali, e gare d'oratori e
di poeti. Non contento Domiziano di
profondere immense somme di danaro
in tali spettacoli, tre volte in vari tempi
diede al popolo romano un congiario,
cioè un regalo di trecento nummi per
testa. Così nella festa dei Sette monti,
mentre si facea uno spettacolo, diede
una lauta merenda a tutto il popolo spettatore,
in maniera pulita di tavole apparecchiate
ai senatori e cavalieri, e alla
plebe in certe sportelle. Nel giorno seguente
sparse sopra il medesimo popolo
una quantità prodigiosa di tessere, cioè
di tavolette, nelle quali era un segno di
qualche dono, come di uccelli, carne,
grano, ec., che si andava poi a prendere
alla dispensa del principe. E perchè erano
quasi tutte cadute ne' gradini del teatro
o anfiteatro, dove sedea la plebe, ne
fece gittar cinquanta sopra cadaun ordine
de' sedili de' senatori e cavalieri.
Certo è che gl'imperadori, per guadagnarsi
l'affetto del popolo, coll'esempio
d'Augusto, il ricreavano di quando in
quando colla varietà de' giuochi pubblici,
e più lo rallegravano con dei regali.
Ma in fine queste esorbitanti spese di
Domiziano tornarono, siccome dirò, in
danno dello stesso pubblico, perchè l'erario
si votava con sì fieri salassi, e per
<span class="pagenum"><a name="Page_338" id="Page_338"></a>[338]</span>
ristorarlo egli si diede poi alle crudeltà
e alle oppressioni de' cittadini.
</p>

<hr />

<h2 class="hidden"><a name="LXXXVII" id="LXXXVII"></a>LXXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXXXVII</span>. Indizione <span class="scp">XV</span>.</td>
  </tr>
  <tr>
    <td><span class="sc">Anacleto</span> papa 5.</td>
  </tr>
  <tr>
    <td><span class="sc">Domiziano</span> imperadore 7.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Domiziano Augusto</span> per la tredicesima
volta, e <span class="sc">Aulo Volusio Saturnino</span>.
</p>

<p>
Benchè Eusebio nella sua Cronica <span class="fnote">[Euseb., in Chron.]</span>
non rechi un filo sicuro per la
cronologia di questi tempi, pure si può
ben credergli, allorchè scrive che nell'anno
presente cominciò Domiziano a
gustare che la gente gli desse il titolo di
<i>Signore</i> e fin quello di <i>Dio</i>: empietà non
perdonabile a mortale alcuno. Secondo
il suddetto istorico, assistito dall'autorità
di Svetonio <span class="fnote">[Sueton., in Domitiano, cap. 13.]</span>, non solamente egli si
compiacque, ma comandò ancora d'essere
così nominato: il che, dice Eusebio,
non venne in mente ad alcun precedente
imperatore. Noi abbiam veduto,
avere Augusto veramente vietato con
pubblico editto d'essere chiamato <i>Signore</i>;
ma anch'egli permise bene e gradì
che in sua vita gli fossero eretti dei templi
e costituiti dei sacerdoti ad onore
della sua pretesa divinità. Per attestato
ancora di Vittore <span class="fnote">[Aurelius Victor, in Epitome.]</span>, Caligola forsennato
Augusto volle essere chiamato <i>Signore</i>
e <i>Dio</i>. Di tutto era vie più capace la
smoderata ambizione o frenesia di Domiziano;
e pronta ad ubbidire era l'adulazione
e la superstiziosa stoltezza
dei Pagani. Però fondatamente hanno
creduto alcuni, che l'aver Domiziano
perseguitati i Cristiani, avesse origine di
qui; perchè certo i seguaci di Gesù Cristo,
professando la credenza di un solo
Dio invisibile ed immortale, non poteano
mai indursi a riconoscere per dio un
imperadore, vile e miserabil creatura in
<span class="pagenum"><a name="Page_339" id="Page_339"></a>[339]</span>
confronto del Creatore. Abbiamo dallo
stesso Eusebio, che in questi tempi i
popoli Nasamoni e Daci, avendo guerra
coi Romani, furono vinti. Quanto ai Daci
non ci somministra l'antica storia assai
lume per essere il tempo vero in cui
ebbe principio la guerra con essi, e
quanto durò, e quando finì. Tuttavia
potrebbe darsi che a questi tempi appartenesse
il primo movimento di quella
guerra, che continuò molto dipoi, e riuscì
ben pericolosa e funesta ai Romani.
Credesi che l'antica Dacia comprendesse
quel paese che oggidì è diviso nella
Transilvania, Moldavia e Valachia. Erano
popoli fieri e bellicosi quei di quelle
contrade, perchè credeano la morte fine
della presente vita, e principio di un'altra,
secondo l'opinion di Pitagora, che
spacciò la trasmigrazion delle anime. Con
tal persuasione sprezzavano ogni pericolo,
e si esponevano alla morte, sperando
di risorgere con miglior mercato
in altri corpi. Alcuni Greci <span class="fnote">[Dio, lib. 67.]</span> diedero
ai <i>Daci</i> il nome di <i>Geti</i> e <i>Goti</i>; e veramente
si truovano confusi presso gli
antichi scrittori i nomi delle barbare
nazioni. Quel che è certo, capitano di
essi Daci era allora <i>Decebalo</i>, uomo di
rara maestria ed accortezza nel mestier
della guerra. E questi, se crediamo a
Giordano <span class="fnote">[Jordan., de Rebus Geticis, cap. 12.]</span> scrittore de' tempi di Giustiniano
Augusto, mossi dall'avarizia di
Domiziano, rotta l'alleanza che aveano
con Roma, passarono il Danubio, e
cacciarono da quelle ripe i presidii romani <span class="fnote">[Sueton., in Domitiano, cap. 6.]</span>.
<i>Appio Sabino</i>, che il cardinal
Noris <span class="fnote">[Noris, Epist. Consulari.]</span> crede più tosto appellato <i>Cajo
Oppio Sabino</i>, personaggio stato già console,
e governatore allora probabilmente
della Mesia, marciò colle sue forze contra
di que' Barbari, ma ne rimase sconfitto,
ed egli ebbe tagliata la testa <span class="fnote">[Eutrop., Histor.]</span>. A
questa vittoria tenne dietro il saccheggio
del paese, e la presa di molti villaggi e
<span class="pagenum"><a name="Page_340" id="Page_340"></a>[340]</span>
castella. Giunte a Roma queste dolorose
nuove, si vide Domiziano in certa guisa
necessitato ad accorrere colà per fermare
questo rovinoso torrente. In qual
anno egli la prima volta v'andasse (perchè
due volte v'andò) non si può decidere.
Sarà permesso a me di riserbarne
a parlar nell'anno susseguente. Dei Nasamoni,
popoli dell'Africa di sopra nominati
da Eusebio, noi sappiamo da Zonara <span class="fnote">[Zonara, in Annal.]</span>,
che, a cagion delle eccessive
imposte, si sollevarono contro ai Romani
e diedero una rotta a <i>Flacco</i> governator
della Numidia. Ma essendosi coloro perduti
dietro a votar molti barili di vino,
che trovarono nel campo dei vinti, Flacco
fu loro addosso, e ne fece un gran
macello. Domiziano, gloriandosi delle
imprese altrui, nel senato espose d'aver
annientati i Nasamoni.
</p>

<hr />

<h2 class="hidden"><a name="LXXXVIII" id="LXXXVIII"></a>LXXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXXXVIII</span>. Indizione <span class="scp">I</span>.</td>
  </tr>
  <tr>
    <td><span class="sc">Anacleto</span> papa 6.</td>
  </tr>
  <tr>
    <td><span class="sc">Domiziano</span> imperadore 8.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Domiziano Augusto</span> per la quattordicesima
volta, e <span class="sc">Lucio Minucio Rufo</span>.
</p>

<p>
<i>Minicio</i> e non <i>Minucio</i> è appellato
questo console in una iscrizione da me <span class="fnote">[Thesaurus Novus Inscription., p. 314, n. 1.]</span>
data alla luce. Nobil famiglia era anche
la <i>Minucia</i>. Derisa fu l'avidità di Domiziano
(l'avea preceduto coll'esempio
Vespasiano suo padre) da Ausonio <span class="fnote">[Ausonius, in Panegyr.]</span>
e da altri, nel continuare per tanti anni
il consolato nella sua persona, quasichè
invidiasse agli altri un tale onore. Arrivò
egli ad essere console diecisette volte:
il che niuno de' suoi predecessori avea
mai fatto, amando essi di veder compartita
anche ad altri questa onorevolezza.
Osservò nondimeno Svetonio <span class="fnote">[Sueton., in Domitian., cap. 13.]</span>, che
Domiziano non esercitava poi la funzione
di console, lasciandone il peso al
<span class="pagenum"><a name="Page_341" id="Page_341"></a>[341]</span>
collega, o pure ai sostituiti. Bastava alla
sua boria, che il suo nome comparisse
negli atti pubblici, l'anno de' quali per
lo più era segnato col nome de' consoli
ordinari. Del resto egli constumava di
deporre il consolato alla più lunga nelle
calende di maggio; e i più d'essi rinunziò
nel dì 13 di gennaio. Ma quali persone
fossero a lui sostituite in quella
dignità, e in qual anno, non si può ora
accertare. Volle Domiziano, che si celebrassero
nell'anno presente i <i>giuochi
secolari</i>, ancorchè, secondo l'istituto di
essi, si avessero a celebrare ad ogni cento
anni <span class="fnote">[Censorinus, de Die Natal., cap. 17.]</span>, nè più che quarantun anni
fosse, che Claudio Augusto gli avea fatti.
La prima spedizion di Domiziano contro
ai Daci, insuperbiti per la loro vittoria,
forse accadde nell'anno presente. Andò
egli in persona coll'esercito a quella
volta. Racconta Pietro patrizio nel suo
trattato delle ambascerie <span class="fnote">[Petrus Patric., de Legat. Hist. Byzant., T. 1.]</span>, che <i>Decebalo</i>
veduto venire con sì grande apparato
di gente un imperador romano
contro sè, gl'inviò degli ambasciatori
per trattar di pace. Se ne rise il superbo
Domiziano, ed avendoli rimandati senza
risposta, ordinò che le milizie imprendessero
la guerra, con dare il comando
di tutta l'armata a <i>Cornelio Fosco</i>, prefetto
allora del pretorio. Decebalo assai
informato del valore di questo generale,
che avea studiata l'arte militare solamente
fra le delizie della corte e in
mezzo ai divertimenti di Roma, se ne
fece beffe, e spedì altri deputati a Domiziano,
offerendosi di terminar quella
guerra, purchè i Romani di quelle contrade
gli pagassero annualmente due oboli
per testa; e ricusando essi tal condizione,
minacciava loro lo sterminio <span class="fnote">[Sueton., in Domitiano, cap. 6.]</span>.
Contuttociò Domiziano, ch'era un solennissimo
poltrone, come se avesse
pienamente assicurato l'imperio da
quella parte, se ne tornò da bravo a
Roma, senza apparire se prima che terminasse
<span class="pagenum"><a name="Page_342" id="Page_342"></a>[342]</span>
il presente anno, o pur nel seguente.
Per quanto scrivono Svetonio e
Giordano <span class="fnote">[Jordan., de Reb. Geticis, cap. 13.]</span>, <i>Fosco</i> avendo passato il
Danubio, fece guerra a' Daci, e probabilmente
ebbe sopra di loro qualche
vantaggio; ma in fine restò sconfitto
e ucciso, forse nell'anno seguente. Circa
questi tempi, per quanto s'ha da
Eusebio <span class="fnote">[Eusebius, in Chron.]</span>, <i>Marco Fabio Quintiliano</i>,
eccellente maestro di eloquenza, nato a
Calaorra in Ispagna, venne a Roma
salariato dal pubblico, per insegnar la
oratoria. Ma probabilmente ciò avvenne
sotto Vespasiano, il quale fondò quivi
varie scuole, e vi chiamò degl'insigni
maestri. Certo è intanto, che Quintiliano
fiorì sotto i di lui figliuoli, e fu anche
maestro dei nipoti di Domiziano.
</p>

<hr />

<h2 class="hidden"><a name="LXXXIX" id="LXXXIX"></a>LXXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">LXXXIX</span>. Indizione <span class="scp">II</span>.</td>
  </tr>
  <tr>
    <td><span class="sc">Anacleto</span> papa 7.</td>
  </tr>
  <tr>
    <td><span class="sc">Domiziano</span> imperadore 9.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Tito Aurelio Fulvo</span> per la seconda volta,
e <span class="sc">Aulo Sempronio Atratino</span>.
</p>

<p>
Siamo accertati da Giulio Capitolino <span class="fnote">[Capitol., in Antonino Pio.]</span>,
che <i>Vito Aurelio Fulvo</i> o sia <i>Fulvio</i>,
avolo paterno di Antonino Pio Augusto,
fu due volte console. Giacchè
Svetonio scrive che Domiziano volle un
doppio trionfo dei Catti e dei Daci, non
è improbabile ch'egli nell'anno presente
affrettasse questo onore per far credere
ai Romani, che felicemente passavano
gli affari nella guerra della Dacia. Attesta
il medesimo storico, ch'erano seguite
alcune battaglie in quelle parti, e taluna
verisimilmente vantaggiosa ai Romani,
il che bastò all'ambizioso Augusto, per
esigere l'onor del trionfo. Giacchè sopravvenne
la sconfitta e la morte di <i>Cornelio
Fosco</i> nella guerra che continuava
nella Dacia, potrebbe attribuirsi all'anno
presente la seconda spedizione del
<span class="pagenum"><a name="Page_343" id="Page_343"></a>[343]</span>
medesimo Domiziano contro ai Daci,
essendo noi accertati da Svetonio <span class="fnote">[Sueton., in Domitiano, cap. 6.]</span>,
che due volte egli andò in persona a
quella guerra. Ma se non è possibile il
ben dilucidare i tempi delle azioni di
Domiziano, a noi bastar deve almeno la
certezza delle medesime. Tornò dunque
Domiziano alla guerra <span class="fnote">[Dio, lib. 67.]</span>, ma perchè
facea più conto della pelle che dell'onore,
nè gli piacea la fatica, ma sì bene il
godersi tutti i comodi, siccome uomo
poltrone, e perduto tra le femmine e in
ogni sorta di disonestà: non osò giammai
di lasciarsi vedere a fronte dei nemici.
Fermatosi dunque in qualche città
della Mesia, spedì i suoi generali contra
di Decebalo. Seguirono vari combattimenti,
ne' quali, per testimonianza di
Dione, perì buona parte delle sue armate.
Tuttavia, perchè la fortuna delle
guerre è volubile, e i suoi riportarono
talvolta de' vantaggi, e specialmente <i>Giuliano</i>
diede una considerabil rotta a Decebalo:
Domiziano di continuo, ed anche
allorchè andavano poco bene gli affari,
spediva l'un dietro all'altro i corrieri
a Roma, per avvisare il senato delle sue
felici vittorie. Pertanto, a cagione di questi
creduti sì gloriosi successi, il senato
gli decretò quanti onori mai seppe immaginare,
e per tutto l'imperio romano
gli furono alzate statue d'oro e d'argento,
se pur non erano dorate ed inargentate.
Con tutto il suo valor nondimeno
Decebalo cominciò a sentirsi assai
angustiato dalle forze de' Romani; e
però inviò degli ambasciatori a Domiziano
per ottener la pace. Non ne volle il
poco saggio Augusto udir parola; ma
in vece di maggiormente incalzare il vacillante
nemico, venuto nella Pannonia,
rivolse l'armi contro ai Quadi e Marcomanni,
volendo gastigarli, perchè non
gli aveano dato soccorso contra dei Daci.
Due volte que' popoli gli fecero una
deputazione, per placare il suo sdegno;
non solo nulla ottennero, ma Domiziano
<span class="pagenum"><a name="Page_344" id="Page_344"></a>[344]</span>
fece anche levar la vita ai secondi lor
deputati. Si venne dipoi ad una battaglia,
in cui dai Marcomanni, combattenti alla
disperata, fu sconfitto l'esercito romano,
ed obbligato l'imperadore alla fuga.
Allora fu, che egli diede orecchio alle
proposizioni di pace con Decebalo, il
qual seppe ben profittare della debolezza,
in cui, dopo tante perdite, si trovavano i
Romani. Contentossi dunque egli di restituir
molte armi e molti prigioni, e di
ricever anche dalle mani di Domiziano
il diadema del regno; ma si capitolò,
che anche Domiziano pagasse a lui una
gran somma di danaro, e di mandargli
molti artefici in ogni sorta d'arti di
guerra e di pace; e, quel che fu peggio,
di pagargli in avvenire annualmente una
certa quantità di danaro a titolo di regalo.
Durò questa vergognosa contribuzione
sino ai tempi di Trajano, il quale,
siccome vedremo, avendo altra testa e
cuore che Domiziano, insegnò ai Daci il
rispetto dovuto all'aquile romane. Tutto
boria Domiziano per questa pace, quasichè
egli l'avesse fatta da vincitore, e
non da vinto, scrisse al senato lettere
piene di gloria, e fece in maniera ancora,
che gli ambasciatori di Decebalo andassero
a Roma con una lettera di sommessione,
a lui scritta da Decebalo, se
pur non fu finta, come molti sospettarono,
dallo stesso Domiziano. Per altro
Decebalo non fidandosi di lui, si guardò
dal venire in persona a trovar Domiziano,
e in sua vece mandò il fratello Diegis
a ricevere da lui il diadema. Quanto
durasse questa guerra sì perniciosa ai
Romani, e quando cessasse, non abbiamo
assai lume per determinarlo; ma
v'è dell'apparenza, che si stabilisse la
pace nell'anno presente, e che Domiziano
se ne tornasse a Roma nel dicembre
per prendere il consolato nell'anno seguente.
Nè si dee tacere ciò che Plinio
il giovane osservò, cioè che Domiziano <span class="fnote">[Plinius, in Panegyr.]</span>
andando a queste guerre, per
<span class="pagenum"><a name="Page_345" id="Page_345"></a>[345]</span>
dovunque passava sulle terre dell'imperio,
non pareva il principe ben venuto,
ma un nemico ed un assassino: tante
erano le gravezze che imponeva ai popoli,
tante le rapine, gl'incendi, ed altri
disordini che commettevano le sue milizie,
braccia cattive di un più cattivo
capo.
</p>

<hr />

<h2 class="hidden"><a name="XC" id="XC"></a>XC</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XC</span>. Indizione <span class="scp">III</span>.</td>
  </tr>
  <tr>
    <td><span class="sc">Anacleto</span> papa 8.</td>
  </tr>
  <tr>
    <td><span class="sc">Domiziano</span> imperadore 10.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Domiziano Augusto</span> per la quindicesima
volta, e <span class="sc">Marco Coccejo Nerva</span>
per la seconda.
</p>

<p>
<i>Nerva</i> console, quegli è che a suo
tempo vedremo imperadore. Siccome il
cardinal Noris ed altri mettono la seconda
guerra dacica prima di quel ch'io
abbia supposto, così credono che Domiziano
celebrasse nell'anno 88, o pure
nel precedente, il secondo suo trionfo
dei Daci, e prendesse il titolo di <i>Dacico</i>.
Eusebio <span class="fnote">[Euseb., in Chron.]</span> lo differisce sino all'anno
seguente. Io sto col padre Pagi <span class="fnote">[Pagius, in Critica Baron. ad hunc Ann.]</span>, che
riferisce quel trionfo al presente anno.
Su tal supposto adunque, fu in quest'anno,
per attestato di Dione <span class="fnote">[Dio, lib. 67.]</span>, che Domiziano
solennizzò in Roma le sue glorie
con magnifiche feste e spettacoli.
Si fecero nel Circo vari combattimenti a
piedi e a cavallo, e in un lago fatto a
posta una battaglia navale, in cui quasi
tutti i combattenti restarono morti. Levossi
inoltre durante quello spettacolo
un fiero temporale con pioggia, che quasi
ebbe ad affogare gli spettatori. Domiziano
si fece dare il mantello di panno grosso,
ma non volle che gli altri mutassero
veste, nè che alcuno uscisse, di maniera
che tutti inzuppati d'acqua, contrassero
poi delle malattie, per cui molti morirono.
A consolar poi il popolo per tal disgrazia,
<span class="pagenum"><a name="Page_346" id="Page_346"></a>[346]</span>
trovò lo spediente di dargli una
cena a lume di fiaccole; e per lo più fu
suo costume di eseguire i pubblici divertimenti
in tempo di notte. Ma specialmente
fece egli comparire il suo fantastico cervello
in un convito notturno, al quale
invitò i principali dell'ordine senatorio
ed equestre. Fece addobbar di nero tutte
le stanze del palazzo, mura, pavimento
e soffitte, con sedie nude. Invitati i
commensali, cadaun vide collocata vicino
a sè una specie d'arca sepolcrale,
col suo nome scritto in essa, e con una
lucerna pendente, come ne' sepolcri. Sopravvennero
fanciulli tutti nudi e tinti di
nero, ballando intorno ad essi, e portando
vasi, simili agli usati nelle esequie dei
morti. Cadauno de' convitati si tenne allora
spedito, e tanto più perchè tacendo
ognuno, il solo Domiziano d'altro non
parlava che di morti e di stragi. Dopo
sì gran paura furono in fine licenziati;
ma appena giunti alla loro abitazione,
ecco che parecchi di loro son richiamati
alla corte. Oh allora sì che crebbe in
essi lo spavento; ma in vece d'alcun
danno, riceverono poi da Domiziano
qualche dono in vasi d'argento, o in altri
preziosi mobili. Tali furono i sollazzi
bizzarri dati da Domiziano alla nobiltà
in occasione del suo trionfo. Nondimeno
il popolo comunemente dicea, che
questo era non già un trionfo, ma un
funerale de' Romani nella Dacia, ovvero
in Roma estinti. Dopo questi trionfi la
vanità di Domiziano, che studiava ogni
dì qualche novità, volle che il mese di
settembre da lì innanzi s'appellasse <i>Germanico</i> <span class="fnote">[Sueton., in Domitiano, cap 13. Plutarchus
in Num.]</span>,
e l'ottobre <i>Domiziano</i>, per
non essere da meno di Giulio Cesare e
di Augusto; e ciò perchè nel primo avea
conseguito il principato, ed era nato nel
secondo. Ma non durò più della sua vita
questo suo decreto. Non si sa mai capire,
come Eusebio <span class="fnote">[Euseb., in Chron.]</span> scrivesse, che molte
fabbriche furono terminate in Roma
<span class="pagenum"><a name="Page_347" id="Page_347"></a>[347]</span>
nell'anno presente, o pure nell'antecedente,
cioè <i>Capitolium, Forum transitorium,
Divorum Porticus, Isium ac Serapium,
Stadium, Horrea piperataria, Vespasiani
Templum, Minerva Chalcidica,
Odeum, Forum Trajani, Thermae Trajanae
et Titianae, Senatus, Ludus Matutinus,
Mica aurea, Meta sudans et Pantheum</i>.
Non si pensasse alcuno, che tanti edifizii
ricevessero il lor essere o compimento
in quest'anno. Forse furono risarciti. Il
<i>Panteon</i> era da gran tempo fatto; e, per
tacere il resto, la piazza e le terme di
Traiano non furono, siccome diremo,
fabbricate, se non nei tempi del suo imperio,
cioè da qui a qualche anno.
</p>

<hr />

<h2 class="hidden"><a name="XCI" id="XCI"></a>XCI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XCI</span>. Indizione <span class="scp">IV</span>.</td>
  </tr>
  <tr>
    <td><span class="sc">Anacleto</span> papa 9.</td>
  </tr>
  <tr>
    <td><span class="sc">Domiziano</span> imperadore 11.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Ulpio Trajano</span> e <span class="sc">Marco Acinio
Glabrione.</span>
</p>

<p>
<i>Trajano</i>, console in quest'anno, il
medesimo è che fu poi imperadore glorioso.
Il prenome dell'altro console <i>Glabrione</i>,
secondo alcuni, fu non già <i>Marco</i>,
ma <i>Manio</i>, siccome proprio della famiglia
<i>Acilia</i>. Noi abbiamo da Dione <span class="fnote">[Dio, lib. 67.]</span> esser
avvenuti due prodigii, per l'uno de' quali
fu presagito l'imperio a <i>Trajano</i>, e per
l'altro la morte a <i>Glabrione</i>. Quali fossero,
nol sappiamo, se non che per attestato
del medesimo storico, Glabrione,
benchè console, fu obbligato dal capriccioso
ed iniquo Domiziano a combattere
contra di un grosso lione, che fu bravamente
da lui ucciso, senza restarne egli
ferito. Questa azione, che dovea guadagnargli
lode e stima presso di Domiziano,
altro non fece che incitarlo ad invidia,
ed anche ad odio, perchè non gli
piaceano i nobili di raro valore. Però
col tempo trovò de' pretesti per mandarlo
in esilio, e poi imputandogli volesse
<span class="pagenum"><a name="Page_348" id="Page_348"></a>[348]</span>
turbare lo stato (forse nell'anno 95)
il fece ammazzare. All'anno presente
vien riferita da Eusebio <span class="fnote">[Eusebius, in Chron.]</span> la strepitosa
morte di <i>Cornelia</i>, capo delle Vergini
Vestali. Era ella stata accusata dianzi
d'incontinenza e dichiarata innocente.
Sotto Domiziano si risvegliò questa accusa;
e Domiziano affettando la gloria
di custode della religione, cioè della superstizione
pagana, e volendo rimettere
in uso le antiche leggi, la fece condannare
e seppellir viva. Svetonio <span class="fnote">[Sueton., in Domitiano, c. 2.]</span> dice,
ch'ella fu convinta de' suoi falli; Plinio
il giovane <span class="fnote">[Plinius, lib. 4, Ep. II.]</span>, ch'essa nè pur fu chiamata
in giudizio, non che ascoltata, ed essere
quella stata un'enorme crudeltà ed
ingiustizia. Furono anche processati alcuni
nobili romani, come complici del
delitto, frustati sino a lasciar la vita sotto
le battiture, benchè non confessassero
l'apposto reato. E perchè <i>Valerio Liciniano</i>,
già senatore e pretore, uno de' più
eloquenti uomini del suo tempo, per
avere nascosa in sua casa una donna della
famiglia di Cornelia, fu accusato, altra
maniera non ebbe, per sottrarsi a
que' rigori, se non di confessare quanto
gli fu suggerito sotto mano per ordine di
Domiziano. Tuttavia fu egli cacciato in
esilio, e i suoi beni assegnati al fisco.
Questi poi sotto Trajano ritornato a Roma
si guadagnò il vitto, con fare il maestro
di rettorica. Così inorpellava Domiziano
i suoi vizii, volendo comparire zelantissimo
dell'onore de' suoi falsi dii. Narrasi
ancora, che essendo morto uno dei
suoi liberti, e seppellito, dappoichè Domiziano
intese che costui si era fatto fabbricare
il sepolcro con dei marmi presi
dal tempio di Giove Capitolino, bruciato
negli anni addietro, fece smantellar dai
soldati quel sepolcro, e gittar in mare
le ossa e le ceneri di colui; tanto si piccava
egli di essere zelante dell'onore
delle cose sacre.
</p>

<p>
<span class="pagenum"><a name="Page_349" id="Page_349"></a>[349]</span>
</p>

<hr />

<h2 class="hidden"><a name="XCII" id="XCII"></a>XCII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XCII</span>. Indizione <span class="scp">V</span>.</td>
  </tr>
  <tr>
    <td><span class="sc">Anacleto</span> papa 10.</td>
  </tr>
  <tr>
    <td><span class="sc">Domiziano</span> imperadore 12.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Domiziano Augusto</span> per la sedicesima
volta, e <span class="sc">Quinto Volusio Saturnino</span>.
</p>

<p>
S'è disputato, e tuttavia si disputa,
in qual anno succedesse la ribellione di
<i>Lucio Antonio</i>, e la breve guerra civile
che in que' tempi avvenne. Alcuni <span class="fnote">[Pagius, in Crit. Baron.]</span> la
mettono nell'anno 88, altri nell'89, e il
Calvisio <span class="fnote">[Calvisius, Tillemont et alii.]</span> la differisce sino al presente
anno. A me sembra più probabile l'ultima
opinione, confrontando insieme quel
poco che s'ha di questo fatto da Tacito <span class="fnote">[Tacitus, in Vita Agricolae.]</span>,
e da Svetonio <span class="fnote">[Sueton., in Domitiano, cap. 9.]</span>, e da Dione <span class="fnote">[Dio, lib. 67.]</span>,
o sia da Sifilino; perchè da loro apparisce
che dopo questa sollevazione Domiziano
lasciò la briglia alla sua crudeltà,
e ciò avvenne, siccome dirò, nell'anno
seguente. <i>Lucio Antonio</i>, a cui Marziale <span class="fnote">[Martial., lib. 4, Epist. 9.]</span>
dà il cognome di <i>Saturnino</i>, era
governatore dell'alta o sia superiore
Germania. Perchè ben sapea, quanto per
poco Domiziano perseguitasse le persone
di merito, e che specialmente sparlava
di lui con ingiuriosi nomi, mosse a ribellione
le sue legioni, facendosi proclamare
imperadore. Portata a Roma questa
nuova, se ne conturbò ognuno per l'apprensione
che ne succedesse una gran
guerra, e si tornasse a provar tutti i malanni
compagni delle guerre civili. Domiziano
stesso, temendo che quest'incendio
si potesse maggiormente dilatare, determinò
di portarsi in persona contra di lui,
ed avea già in ordine l'armata. Ciò che
recava maggiore spavento, era il sapersi
che Lucio Antonio s'era collegato coi
Germani, e questi doveano rinforzarlo
con un potente esercito. Ma che? <i>Lucio
<span class="pagenum"><a name="Page_350" id="Page_350"></a>[350]</span>
Massimo</i>, che il Tillemont fondatamente
congettura essere lo stesso che <i>Lucio
Appio Norbano Massimo</i>, il qual forse governava
allora la bassa Germania, o pure
una parte della Gallia vicina, senza
aspettare alcun de' soccorsi che gli promettea
Domiziano, diede battaglia improvvisamente
ad esso Lucio Antonio,
prima che con lui si unissero i Tedeschi.
Volle anche la buona fortuna, che mentre
erano alle mani, crescesse così forte
il Reno, che non poterono passare i Tedeschi.
Rimase sconfitto ed ucciso Antonio,
e la sua testa fu inviata a Roma in
testimonianza della vittoria: il che risparmiò
a Domiziano gl'incomodi di continuar
quella spedizione. Plutarco <span class="fnote">[Plutarchus, in P. Æmil.]</span> e
Svetonio <span class="fnote">[Sueton., in Domitiano, c. 6.]</span> narrano, che nel giorno
stesso, in cui fu data quella battaglia,
un'aquila posandosi in Roma sopra una
statua di Domiziano, fece delle grida di
allegria; e passando tal voce d'uno in
altro, nel medesimo giorno si divulgò
per tutta Roma, che Lucio Antonio era
stato interamente disfatto: ed alcuni
giunsero fino a dire di aver veduta la
sua testa recisa dal busto. Prese tal
piede questa diceria, che gran parte dei
magistrati corsero a far de' sagrifizii in
rendimento di grazie. Ma cominciandosi
a cercare chi avea portata questa nuova,
niuno si trovò, ed ognuno rimase
confuso. Domiziano, che era in viaggio,
ricevette dipoi i corrieri della vittoria,
e si verificò essere la medesima succeduta
nel giorno medesimo, in cui se ne
sparse in Roma la falsa voce. All'anno
presente attribuisce Eusebio <span class="fnote">[Euseb., in Chron.]</span> l'editto
di Domiziano contro le vigne <span class="fnote">[Sueton., in Domitiano, cap. 7.]</span>. Trovatosi
che v'era stata molta abbondanza
di vino, poca di grano, s'immaginò Domiziano,
che la troppa quantità delle
viti cagion fosse che si trascurasse la
coltura delle campagne. Ma Filostrato <span class="fnote">[Philostratus, in Vita Apollon., lib. 6.]</span>
<span class="pagenum"><a name="Page_351" id="Page_351"></a>[351]</span>
aggiugne, che non piaceva a Domiziano
sì sterminata copia di vino, perchè l'ubbriachezza
cagionava delle sedizioni. Ora
egli vietò che in Italia non si potessero
piantar viti nuove, e che nelle provincie
se ne schiantasse la metà, anzi tutte
nell'Asia, per quanto ne dice Filostrato.
Ma non istette poi saldo in questo proposito,
per essere venuto a Roma <i>Scopeliano</i>
spedito da tutte le città dell'Asia,
il quale non solamente ottenne che si coltivassero
le vigne, ma ancora che si mettesse
pena a chi non ne piantava. Forse
ancora più di ogni altra riflessione servì
a fare smontar Domiziano da questa
pretensione, l'essersi sparsi de' biglietti <span class="fnote">[Aurelius Victor, in Epitome. Vopiscus, in
Probo.]</span>,
ne' quali era scritto, <i>che facesse
pur Domiziano quanto voleva, perchè vi
resterebbe tanto di vino per fare il sagrifizio
in cui sarebbe la vittima lo stesso
imperadore</i>.
</p>

<hr />

<h2 class="hidden"><a name="XCIII" id="XCIII"></a>XCIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XCIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Anacleto</span> papa 11.</td>
  </tr>
  <tr>
    <td><span class="sc">Domiziano</span> imperadore 13.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Pompeo Collega</span> e <span class="sc">Cornelio Prisco</span>.
</p>

<p>
Credesi che a questi consoli fossero
sostituiti prima del dì 15 di luglio, <i>Marco
Lollio Paolino</i> e <i>Valerio Asiatico Saturnino</i>;
e che all'un di essi succedesse
nel consolato <i>Cajo Antistio Giulio Quadrato</i>;
e il padre Stampa <span class="fnote">[Stampa, ad Fastos Consular. Sigonii.]</span> ha sospettato
che <i>Cajo Antistio</i> o sia <i>Antio Giulio</i> fosse
personaggio diverso da <i>Quadrato</i>. Ma
qui son delle tenebre, come in tanti altri
siti de' Fasti consolari, trovandosi bensì
de' consoli sostituiti e straordinari nelle
antiche storie e lapidi nominati, ma senza
certezza dell'anno in cui esercitarono
quell'insigne uffizio. Poichè per altro quai
fossero i due poco fa menzionati consoli,
l'abbiamo da un marmo riferito dal Grutero <span class="fnote">[Gruter., Thesaur. Inscript., pag. 189.]</span>,
<span class="pagenum"><a name="Page_352" id="Page_352"></a>[352]</span>
e compiutamente poi dato alle
stampe dal canonico Gori <span class="fnote">[Gorius, Inscription. Etrusc., p. 69.]</span>, che fu posto
M. LOLLIO PAVLLINO VALERIO
ASIATICO SATVRNINO. C. ANTIO IVLIO
QVADRATO COS. Se poi questi
nell'anno presente fossero sostituiti ai
consoli ordinari, io nol so dire. Nell'agosto
di quest'anno in età di cinquantasei
anni diede fine alla sua vita <i>Gneo Giulio
Agricola</i>, suocero di Cornelio Tacito <span class="fnote">[Tacitus, in Vita Agricolae, cap. 44.]</span>,
già stato console: le cui imprese militari
nella Bretagna di sopra accennai. Tornato
ch'egli fu di colà a Roma, arrivò l'anno
in cui potea chiedere il proconsolato,
o sia il governo dell'Asia o dell'Africa.
Ma non si sentì egli voglia d'altri onori,
perchè sotto un imperador cattivo troppo
era pericoloso il servire. Poco prima
avea Domiziano fatto levar di vita <i>Civica
Cereale</i> proconsole dell'Asia per meri
sospetti di ribellione. Questo esempio, e
il sapere che l'imperadore non avea caro
di conferir sì riguardevoli posti a persone
di sperimentato valore, indussero
Agricola a pregarlo che volesse esentarlo
da quel pesante fardello. Era questo appunto
ciò che desiderava Domiziano, e
ben presto glie l'accordò; e permise, che
Agricola il ringraziasse, come se gli avesse
fatta una grazia. Seppe di poi vivere
questo saggio uomo anche per qualche
tempo, senza provar le persecuzioni del
bisbetico Augusto, facendo conoscere
che gli uomini grandi provveduti di prudenza
possono stare anche sotto principi
cattivi, e non fare naufragio. Dione <span class="fnote">[Dio, lib. 67.]</span>,
ciò non ostante scrive che Domiziano
l'uccise; ma Tacito, che più ne seppe di
lui, e scrisse la sua vita, dice bensì esser
corsa voce di veleno, nondimeno ne restò
egli in dubbio.
</p>

<p>
Ma tempo è oramai di far vedere un
principe appunto cattivo, anzi pessimo,
nella persona di Domiziano; cosa da me
riserbata a quest'anno, non già perchè
<span class="pagenum"><a name="Page_353" id="Page_353"></a>[353]</span>
egli cominciasse solamente ora a riconoscersi
tale, ma perchè il suo mal talento
dopo la guerra civile di Lucio Antonio
andò agli eccessi. Certamente a Domiziano
non mancava ingegno ed intendimento:
ma questa bella dote, se va unita con
delle sregolate passioni, ad altro non serve
d'ordinario, che a rendere più perniciosi
e malefici i regnanti. Ora non si
può assai esprimere quanta fosse la vanità,
la prosunzione, e la sete di dominare
in lui. Egli si credeva la maggior testa
dell'universo, e ch'egli solo fosse degno
di comandare: perciò fiero, superbo e
sprezzator d'ognuno, astuto ed implacabile
ne' suoi sdegni. Era sicuro dell'odio
suo chiunque compariva eccellente in alcuna
bella dote: che questo è lo stilo
delle anime basse <span class="fnote">[Sueton., in Domitiano, cap. 1.]</span>. Vivente il padre,
e creato Cesare fece di mani e di piedi
per non esser da meno del buon Tito suo
fratello: ottenne vari uffizi, che esercitò
con gran boria ed eccesso di autorità. E
giacchè Vespasiano, ben conoscente del
maligno suo naturale, il teneva basso,
non avendo potuto conseguire se non un
consolato ordinario, almeno si studiò
sempre di essere sustituito come console
straordinario al fratello. Morto Vespasiano,
fu in dubbio se dovesse offerire
ai soldati il doppio del donativo promosso
loro da Tito, per tentar di levare a
lui l'imperio. Andava spacciando che il
padre l'avea lasciato collega del fratello
nella signoria; ma che era stato suppresso
il testamento. Vantavasi ancora d'aver
egli alzato al trono non meno il padre
che il fratello; e l'adulatore Marziale
approvò questo suo folle sentimento.
Vivente esso Tito, non fece egli mai fine
a tendergli delle insidie, non solo segretamente,
ma anche in palese. Tuttavia tanta
era la bontà di Tito, che quantunque consigliato
di liberar sè stesso e il pubblico
da sì pericoloso arnese, mai non volle
ridursi a questo passo, contentandosi
solamente di fargli talvolta delle fraterne
correzioni colle lagrime agli occhi, benchè
<span class="pagenum"><a name="Page_354" id="Page_354"></a>[354]</span>
senza frutto. Forse quell'unica azione
di cui Tito prima della sua immatura
morte disse d'esser pentito, fu d'aver
lasciato in vita questo fratello, ben conoscendo
il gran male che ne avverrebbe
alla repubblica. Divenuto poscia imperadore <span class="fnote">[Dio, lib. 67.]</span>
non lasciava occasione, anche
in senato <span class="fnote">[Sueton., in Domitiano, cap. 1.]</span>, di sparlare copertamente
ed ancora svelatamente del padre e del
fratello, biasimando le loro azioni; e per
cadere in disgrazia di lui, altro non occorreva
che essere in grazia o dell'uno
o dell'altro, o dir parole alla presenza
di lui in lode di Tito. Per altro egli era
un solennissimo poltrone: temeva i pericoli
della guerra; abborriva le fatiche del
governo <span class="fnote">[Aurelius Victor, in Epitome.]</span>. Il suo divertimento principale
consisteva in giocare ai dadi, anche
ne' giorni destinati agli affari. Soleva eziandio
ne' principii del suo governo
starsene ritirato in certe ore del giorno:
e la sua mirabil applicazione era in prendere
mosche <span class="fnote">[Suet., in Domit., c. 3. Dio, l. 67. Aurel.
Vict., in Epitome.]</span>, o ucciderle con uno
stiletto. Celebre è intorno a ciò il motto
di Vibio Crispo, uomo faceto. Dimandando
taluno, chi fosse in camera con
Domiziano, rispose Crispo: <i>Nè pur una
mosca</i>.
Ora non aspettò egli, siccome dissi,
a comparire quel crudele che era, a questi
tempi. Anche ne' precedenti anni diede
varj saggi di questa sua fierezza per
varie e ben frivole cagioni. Fra gli altri
(non se ne sa l'anno) fece ammazzare
<i>Tito Flavio Sabino</i> suo cugino, perchè
avendolo disegnato console, secondo le
apparenze, per la seconda volta, il banditore
inavvertentemente in vece del
nome di <i>Console</i> gli diede quello d'<i>imperadore</i>.
Questo bastò per togliere a Sabino
la vita. La stessa mala sorte toccò
ad alcuni altri, o pure l'esilio: che questo
era ne' primi suoi anni di più ordinario
gastigo; ed Eusebio <span class="fnote">[Euseb., in Chron.]</span> al di lui
<span class="pagenum"><a name="Page_355" id="Page_355"></a>[355]</span>
quarto anno scrive essere stati esiliati
da lui assaissimi senatori. Probabilmente
ciò avvenne più tardi. Ora noi sappiamo
da Suetonio <span class="fnote">[Sueton., in Domit., cap. 10.]</span>, che Domiziano prima
di questi tempi avea levato dal mondo
<i>Salvio Coccejano</i>, solamente perchè avea
solennizzato il giorno natalizio di Ottone
imperatore suo zio; <i>Sallustio Lucullo</i>,
non per altro, che per aver dato il nome
di lucullee ad alcune lance di nuova invenzione;
<i>Materno Sofista</i>, cioè professor
di rettorica, per aver fatta una declamazione
contra de' tiranni; ed <i>Elio Lamia
Emiliano</i>, per cagione di qualche motto
piccante, detto fin quando esso Domiziano
era persona privata. Moglie di questo
Lamia fu <i>Domizia Longina</i>, figliuola di
Corbulone. Gliela tolse Domiziano, e dopo
averla tenuta per amica un tempo, la
sposò, e diedele il titolo di <i>Augusta</i>. Ad
accrescere la crudeltà di questo imperadore,
s'aggiunse la smoderata credenza
che si dava in questi tempi alle vane
predizioni degli strologhi. Più degli altri
loro prestava fede Domiziano, uomo
timidissimo; e perchè fin da giovane gli
avea predetto alcun d'essi che sarebbe
un dì ucciso: perciò la diffidenza fu sua
compagna finchè visse, e massimamente
negli ultimi anni del suo imperio. Di qua
venne la morte di vari principali signori
dell'imperio; perchè egli si procacciava
l'oroscopo di tutti, e trovandoli destinati
a qualche cosa di grande, li faceva levare
dal mondo. <i>Metio Pomposiano</i>, di
cui parlammo all'anno 75, preservato
sotto il buon Vespasiano, non la scappò
sotto l'iniquo suo figliuolo. Perchè fu
creduto che avesse una genitura, che
vanamente gli pronosticava l'imperio, e
perchè teneva in sua camera una carta
geografica del mondo, e studiava le orazioni
dei re e dei capitani, che son nelle
storie di Livio, il mandò in Corsica in
esilio <span class="fnote">[Dio, lib. 67.]</span>, ed appresso il fece ammazzare.
Ma soprattutto s'accese, e giunse al
<span class="pagenum"><a name="Page_356" id="Page_356"></a>[356]</span>
colmo l'inumanità di Domiziano, dappoichè
se gli ribellò <i>Lucio Antonio Saturnino</i>;
del che s'è favellato all'anno
precedente. S'accorse più che mai allora
questo maligno principe, che l'odio universale
è un pagamento inevitabile delle
iniquità <span class="fnote">[Sueton., in Domitiano, cap. 10.]</span>. Trovò anche in Roma dei
complici di quella congiura, e molti altri,
che almeno sospiravano di vederla
camminare ad un fine felice. Incrudelì
dunque contra di chiunque era stato, o
si sospettava che fosse stato partecipe
dei disegni d'esso Lucio Antonio; nè
perdonò se non a due uffiziali, che con
vergognosa scusa coprirono il loro fallo.
D'altre illustri persone da lui uccise
parleremo all'anno seguente. Anche
Tacito <span class="fnote">[Tacitus, in Vita Agricolae, cap. 45.]</span> attesta avere bensì Domiziano
commessa qualche crudeltà negli anni
addietro, ma un nulla essere in paragon
di quelle ch'egli praticò dopo la morte
d'Agricola, avvenuta nell'anno presente,
siccome dicemmo. O nel precedente
anno, come vuole il padre Pagi <span class="fnote">[Pagius, in Crit. Baron.]</span>, o
nel presente, come credette il cardinal
Noris <span class="fnote">[Noris, Epist. Consulari, Tillemont et alii.]</span> ed altri, ebbe principio la guerra
de' Romani coi Sarmati <span class="fnote">[Eutrop., in Breviar.]</span>. Aveano
que' barbari tagliato a pezzi una o più
legioni romane coi loro uffiziali. Ciò
diede impulso a Domiziano di accorrere
colà in persona con un buon esercito,
per frenare l'insolenza di que' popoli.
Da Marziale e da Stazio poeti, due trombe
delle azioni di questo imperadore,
noi impariamo ch'egli ebbe a combattere
anche contro ai Marcomanni. Se bene,
o male, non si sa. Ben sappiamo <span class="fnote">[Sueton., in Domitiano, c. 6.]</span>
che, secondo il suo costume di attribuirsi
le vittorie, anche quando egli era vinto,
tornato a Roma nel gennaio di questo
anno o pur del seguente, fece credere
che gli affari erano passati a maraviglia
bene. Tuttavia ricusò il trionfo, e si contentò
di portare al Campidoglio la sola
<span class="pagenum"><a name="Page_357" id="Page_357"></a>[357]</span>
corona d'alloro, e di offerirla a Giove
Capitolino.
</p>

<hr />

<h2 class="hidden"><a name="XCIV" id="XCIV"></a>XCIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XCIV</span>. Indizione <span class="scp">VII</span>.</td>
  </tr>
  <tr>
    <td><span class="sc">Anacleto</span> papa 12.</td>
  </tr>
  <tr>
    <td><span class="sc">Domiziano</span> imperadore 14.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Nonio Torquato Asprenate</span> e <span class="sc">Tito
Sestio Magio Laterano</span>.
</p>

<p>
Fra gli eruditi è stata finora molta
disputa intorno ai consoli ordinari di
quest'anno, nè si sapea il prenome e
nome di <i>Laterano</i>. Una iscrizione del
museo kircheriano, da me <span class="fnote">[Thesaur. Novus Veter. Inscript., p. 314,
num. 2.]</span> data alla
luce, ha messo tutto in chiaro. Da un
altro marmo apparisce che, in luogo di
<i>Laterano</i>, era console nel settembre <i>Lucio
Sergio Paolo</i>. Moltiplicarono più che
mai in questi tempi le calamità di Roma
sotto Domiziano, divenuto oramai formidabil
tiranno, e non inferiore a Nerone.
Ne lasciò a noi un orrido ritratto
Cornelio Tacito <span class="fnote">[Tacitus, Hist., lib. 1, c. 2 et seq. Idem, in
Vita Agricolæ, c. 46.]</span>, presente a tutte
quelle scene, con dire che si vide il senato
circondato ed assediato da genti di
armi; a molti che erano stati consoli,
tolta la vita; e le più illustri dame o fuggitive
o cacciate in esilio. Di persone
nobili bandite, piene erano le isole, e
all'esilio tenea dietro bene spesso la
spada del carnefice. Ma in Roma si facea
il maggior macello. Pareva un delitto
l'aver avuto delle dignità; pericoloso
era il volerne; nè altro occorreva per
istar tutto dì esposto ai precipizii, che
l'essere uomo dabbene. Le spie e gli
accusatori erano tornati alla moda; e
fra questi mali arnesi si distinguevano
Metio Caro Messalino e Bebio Massa,
assassini del pubblico, non nelle strade,
ma ne' tribunali stessi di Roma, con
essersi attribuita la maggior parte delle
crudeltà d'allora più alla lor malignità
<span class="pagenum"><a name="Page_358" id="Page_358"></a>[358]</span>
e prepotenza che a quella di Domiziano.
Le spese eccessive fatte da questo prodigo
imperadore in tanti spettacoli non
necessari, e in accrescere fuor di misura
lo stipendio ai soldati, per maggiormente
obbligarseli, l'aveano ridotto al
verde <span class="fnote">[Sueton., in Domitiano, cap. 12.]</span>. Si avvisò di cercare il risparmio
col cassare una porzion delle milizie;
e, secondo Zonara <span class="fnote">[Zonara, in Annalib.]</span>, eseguì questo
pensiero. Svetonio sembra dire, che solamente
lo tentò, ma che trovandosi tuttavia
imbrogliato a dar le paghe, rivolse
il pensiero a far danaro in altre tiranniche
maniere, occupando a diritto e a
torto i beni dei vivi e dei morti. Pronti
erano sempre gli accusatori, denunziando
or questo, or quello, come rei di lesa
maestà per un cenno, per una parola
contra del principe o contra uno dei
suoi gladiatori; delitti per lo più finti e
non provati. Si confiscavano a tutti i
beni; e bastava che comparisse un solo a
dire di aver inteso che un tale prima di
morire avea lasciata la sua eredità a
Cesare, perchè tosto si mettessero le
griffe su quella roba. Sopra gli altri
furono angariati i Giudei, che da gran
tempo pagavano un rigoroso testatico,
per esercitare liberamente il culto della
lor religione. Un'esatta perquisizion di
essi fu fatta per tutto l'imperio romano,
e processati coloro che, dissimulando la
lor nazione, non aveano pagato.
</p>

<p>
Fra gli altri personaggi di distinzione
che, per attestato di Tacito <span class="fnote">[Tacitus, in Vita Agricolae, cap. 45.]</span>, furono
tolti di mira in questi tempi dal genio
sanguinario di Domiziano, si contarono
<i>Elvidio</i> il giovane, <i>Rustico</i> e <i>Senecione</i>.
Era il primo figliuolo di quell'<i>Elvidio
Prisco</i>, che a' tempi di Vespasiano,
siccome fu detto di sopra all'anno 73,
per la sua stoica insolenza si tirò addosso
l'esilio, e poi la morte <span class="fnote">[Sueton., in Domitiano, cap. 10. Plinius,
lib. 9, Epist. 13.]</span>. Eccellenti
qualità concorrevano ancora in
questo suo figliuolo, per le quali era in
<span class="pagenum"><a name="Page_359" id="Page_359"></a>[359]</span>
gran riputazione, oltre all'aver esercitato
un consolato straordinario. Quantunque
egli se ne stesse ritirato per la
malvagità de' tempi che correano, pure
si vide accusato davanti al senato, per
avere, secondochè diceano, in un suo
poema sotto i nomi di Paride e di Enone
messo in burla il divorzio di Domiziano <span class="fnote">[Sueton., in Domitiano, cap. 3.]</span>,
il quale altrove abbiam detto
che prese in moglie Domizia Longina.
Questa poi la ripudiò, perchè perduta di
amore verso Paride istrione, ch'egli fece
uccidere in mezzo ad una strada.
Contuttociò non si potè contenere dal
ripigliarla poco dipoi: del che fu assai
proverbiato. <i>Publicio Certo</i>, dianzi pretore,
ed ora uno de' giudici dati ed Elvidio,
per mostrare il suo zelo adulatorio
verso Domiziano, commise la più vergognosa
azione che si possa mai dire;
perchè mise le mani proprie addosso
ed Elvidio, e il trasse alle prigioni. Fu
condannato Elvidio, e l'infame Publicio
per ricompensa destinato console, senza
però giugnere a godere di quella dignità,
perchè Domiziano tolto di vita non gli
potè mantener la parola. Contra di costui
si fece accusatore <i>Plinio</i> il giovine;
e tal terrore gli mise in corpo, che disperato
finì i suoi giorni. <i>Errenio Senecione</i>,
per avere scritta la vita di <i>Elvidio
Prisco</i> seniore, somministrò assai ragione
al crudel Domiziano e al timido senato,
per condannarlo a morte e far
bruciare pubblicamente l'opere composte
da quel felice ingegno. Un altro personaggio,
tenuto in sommo credito per
la professione della stoica filosofia <span class="fnote">[Dio, lib. 67. Plutarchus, de Curios.]</span>,
fu <i>Lucio Giunio Aruleno Rustico</i>. Aveva
egli in un suo libro lodati <i>Peto Trasea</i>
ed <i>Elvidio Prisco</i>, uomini insigni, dei
quali si è parlato di sopra. Di più non
occorse, perchè egli fosse condannato e
fatto morire. Plutarco attribuisce la di
lui disgrazia all'invidia portata da Domiziano
alla gloria di quest'uomo illustre.
Sappiamo parimente, che <i>Fannia</i>, moglie
<span class="pagenum"><a name="Page_360" id="Page_360"></a>[360]</span>
di Elvidio Prisco, in tal occasione fu
mandata in esilio, e spogliata di tutti i
suoi beni; siccome ancora <i>Arria</i> vedova
di Peto Trasea; e <i>Pomponia Gratilia</i>,
moglie del suddetto Rustico. Fece anche
Domiziano morire <i>Ermogene</i> da Tarso,
perchè in una storia di lui scritta si figurò
di essere stato punto sotto certe
maniere di dir figurate. I copisti di quella
storia furono anch'essi fatti morire
in croce. Di questo passo camminava la
crudeltà di Domiziano, e Dione <span class="fnote">[Dio, in Excerptis Valesian.]</span> ebbe
a dire, che non si può sapere a qual
numero ascendesse la serie degli uccisi
per ordine suo, perchè non voleva che
si scrivesse negli atti del senato memoria
alcuna delle persone da lui tolte di
vita. E con questa barbarie congiungeva
egli un'abbominevole infedeltà, perchè
servendosi di molti iniqui o per accusare
altrui di lesa maestà, o per rapire le altrui
sostanze, dopo averli premiati con
dar loro onori e magistrati, da lì a poco
faceva ancor questi ammazzare, acciocchè
sembrasse che da essi soli, e non
da lui fossero procedute quelle iniquità.
Altrettanto facea coi servi e liberti da
lui segretamente mossi ad accusare il
padrone, facendoli poi morire anch'essi.
Molte arti usò inoltre, per indurre
alcuni ad uccidersi da sè stessi, acciocchè
si credesse spontanea e non forzata
la morte loro. Peggiore ancor di Nerone
fu per un conto <span class="fnote">[Tacitus, in Vita Agricolae, cap. 45.]</span>, perchè assisteva in
persona agli esami e ai tormenti delle
persone accusate, e si compiaceva di
udire i loro sospiri, e di mirar quei mali
che facea lor sofferire, il maggior dei
quali era il veder presente l'autore iniquo
de' medesimi lor tormenti. Aggiungeva
inoltre la dissimulazione all'inumanità,
usando finezze e carezze a chi
fra poche ore dovea per suo comandamento
perdere la vita. Lo provò tra gli
altri <span class="fnote">[Sueton., in Domitiano, cap. 11.]</span> <i>Marco Arricino Clemente</i>, già
prefetto del pretorio sotto Vespasiano,
<span class="pagenum"><a name="Page_361" id="Page_361"></a>[361]</span>
e poi console (non si sa in qual anno),
che era anche suo parente, ed amato
non poco da lui, perchè l'aiutava nelle
iniquità. Convertito l'amore in odio, un
dì fattagli gran festa, il prese anche seco
in seggetta, e veduto colui che era appostato
per denunziarlo nel dì seguente
come reo di lesa maestà, disse a Clemente:
<i>Vuoi tu, che domani ascoltiamo
in giudicio quel furfante di servo?</i> Posti
in così duro torchio, se stessero male i
cittadini romani, e particolarmente i
nobili, non ci vuol molto ad intenderlo.
</p>

<hr />

<h2 class="hidden"><a name="XCV" id="XCV"></a>XCV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XCV</span>. Indizione <span class="scp">VIII</span>.</td>
  </tr>
  <tr>
    <td><span class="sc">Anacleto</span> papa 13.</td>
  </tr>
  <tr>
    <td><span class="sc">Domiziano</span> imperadore 15.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Domiziano Augusto</span> per la diecisettesima
volta, e <span class="sc">Tito Flavio Clemente</span>.
</p>

<p>
Non zio paterno, ma cugino di Domiziano
fu questo <i>Clemente</i> console, perchè
figliuolo di <i>Sabino</i> fratello di Vespasiano.
Mostravagli Domiziano molto affetto,
e per testimonianza di Svetonio <span class="fnote">[Sueton., in Domitiano, c. 15.]</span>,
meditava di voler suoi successori due
piccioli figliuoli di lui, a' quali avea anche
fatto cangiare il nome, chiamando
l'uno <i>Vespasiano</i>, e l'altro <i>Domiziano</i>.
Ma appena ebbe Clemente compiuto il
tempo dell'ordinario suo consolato, il
quale in questi tempi solea durare solamente
i primi sei mesi, che Domiziano
per leggerissimi sospetti gli fece levar la
vita. Il cardinal Baronio <span class="fnote">[Baron., Annal. Ecclesiast.]</span>, il Tillemont <span class="fnote">[Tillemont, Mém. Hist. Ecclés.]</span>
ed altri dottissimi uomini, pretendono
ch'egli morisse cristiano e martire;
e le lor ragioni mi paiono convincenti.
Imperciocchè Eusebio, Orosio ed
altri scrittori cristiani mettono sotto quest'anno
la persecuzione mossa da Domiziano
contro i professori della legge di
Cristo; e insin lo stesso Dione <span class="fnote">[Dio, lib. 67.]</span>, scrittore
<span class="pagenum"><a name="Page_362" id="Page_362"></a>[362]</span>
pagano, scrive aver Domiziano nell'anno
presente fatto morir <i>Flavio Clemente
Console</i> per delitto d'<i>empietà</i>, cioè
per non credere nè venerare i falsi dii del
Paganesimo; e che furono molti altri
condannati a morte, per avere abbracciata
la religion de' Giudei: che tali erano
creduti e chiamati allora i Cristiani.
Svetonio <span class="fnote">[Sueton., in Domitiano, c. 15.]</span>, tacciando questo Clemente
di una <i>vilissima dappocaggine</i> (<i>contemtissimae
inertiae</i>), indica lo stesso; perchè,
per attestato di Tertulliano <span class="fnote">[Tertull., in Apologetico, cap. 42.]</span>, i Cristiani,
siccome gente ritirata, che non compariva
agli spettacoli, non cercava dignità
e gloria nel secolo, e attendeva alla
mortificazion delle sue passioni, pareano
persone di poco spirito, e gente buona
da nulla. Moglie di questo Clemente console
era <i>Flavia Domitilla</i>, nipote di Domiziano,
cristiana anch'essa, che fu relegata
nell'Isola Pandataria. Ebbe inoltre
esso Clemente una nipote, appellata
parimente <i>Flavia Domitilla</i>. Credesi che
amendue queste Domitille, morendo martiri,
illustrassero la fede di Gesù Cristo,
e la lor memoria è onorata ne' sacri
martirologi. Ne parla anche Eusebio <span class="fnote">[Eusebius, in Chron., et Hist. Ecclesiast.
lib. 3.]</span>,
citando in prova di ciò la storia di Brutio
Pagano. O sia perchè il Cristianesimo
era considerato come una setta di
filosofia, o pure perchè Senecione e Rustico,
amendue filosofi, uccisi, come dicemmo,
nell'anno precedente (se pur
non fu nel presente), irritassero non
poco l'animo bestiale e timido di Domiziano:
certo è, ch'egli cacciò di Roma
tutti i professori della filosofia circa questi
tempi, non potendo egli probabilmente
sofferir coloro, da' quali ben s'immaginava
che erano condannate le sue malvagie
azioni. E che ciò succedesse nell'anno
presente, lo scrive il mentovato
Eusebio <span class="fnote">[Eusebius, in Chron.]</span>. Però Filostrato notò <span class="fnote">[Philostratus, in Apollon., lib. 8.]</span>, che
molti d'essi filosofi se ne fuggirono nelle
<span class="pagenum"><a name="Page_363" id="Page_363"></a>[363]</span>
Gallie, ed altri nei deserti della Scizia e
della Libia. <i>Dione Crisostomo</i>, uomo insigne,
se ne andò nel paese de' Goti. Epitetto
celebre Stoico, fu anch'egli obbligato
a ritirarsi fuori di Roma. Amaramente
si duol Tacito <span class="fnote">[Tacitus, in Vita Agricolae, cap. 2.]</span> di questo crudele
editto di Domiziano, perchè fu un bandire
da Roma la sapienza ed ogni buono
studio, acciocchè non vi rimanesse studio
delle virtù, e vi trionfasse solamente
la disonestà con gli altri vizii. Pare che
a quest'anno appartenga, secondo Dione <span class="fnote">[Dio, lib. 67.]</span>,
la morte di <i>Acilio Glabrione</i>, che
fu console l'anno 91, fatto uccidere
da Domiziano. <i>Epafrodito</i>, già potente
liberto di Nerone, lungamente avea goduto
gran fortuna anche nella corte di
Domiziano, servendolo per segretario
de' memoriali <span class="fnote">[Sueton., in Domitiano, cap. 14.]</span>. Fu mandato in esilio,
e condannato ora solamente a morte,
perchè avea aiutato Nerone a darsi la
morte, in vece d'impedirlo; il che fu
fatto da Domiziano per atterrire i suoi
domestici liberti, acciocchè non ardissero
mai di far lo stesso con lui. Forse ancora
è da riferire all'anno presente, o
piuttosto al seguente, quanto avvenne,
per attestato di Dione <span class="fnote">[Dio, lib. 67.]</span>, a <i>Giuvenio
Gelso</i>, creduto da alcuni <i>Publio Giuvenzio
Celso</i>, che fu poi pretore sotto Trajano,
console sotto Adriano, e celebre
giurisconsulto di que' tempi. Fu egli accusato
di aver cospirato contra di Domiziano.
Prima che si venisse nel senato
alle prove, fece istanza di parlare all'imperadore,
perchè avea cose rilevanti da
dirgli. Ottenuta la permissione, questo
accorto uomo se gli gittò ginocchioni
davanti come per adorarlo; gli diede cento
volte il titolo di Signore e di Dio;
protestò di essere innocente; ma che se
gli volea dare un po' di tempo, saprebbe
ben pescare, ed indicargli chiunque avea
mal animo contra di lui. Fu licenziato,
ed egli dipoi andò tanto tirando innanzi
<span class="pagenum"><a name="Page_364" id="Page_364"></a>[364]</span>
con vari sutterfugi senza rivelar alcuno,
che arrivò la morte di Domiziano, per cui
sicuro poi se ne visse. Abbiamo dal medesimo
Dione, che in questi tempi Domiziano
fece lastricar la via che va da
Sinuessa a Pozzuolo. Anche Stazio <span class="fnote">[Statius, Sylvar., lib. 4, cap. 3.]</span>
parla d'una simil via acconciata; ma
questa forse andava da Roma a Baja.
</p>

<hr />

<h2 class="hidden"><a name="XCVI" id="XCVI"></a>XCVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XCVI</span>. Indizione <span class="scp">IX</span>.</td>
  </tr>
  <tr>
    <td><span class="sc">Evaristo</span> papa 1.</td>
  </tr>
  <tr>
    <td><span class="sc">Nerva</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cato Antistio Vetere</span> e <span class="sc">Caio Manlio
Valente</span>.
</p>

<p>
Erasi ben ridotta Roma ad un compassionevole
stato sotto il crudele e tirannico
governo di Domiziano. Non si
sarebbe trovata persona nobile e benestante,
che continuamente non tremasse
al vedere tanti senatori, cavalieri ed altre
persone, o private di vita o spinte in
esilio o spogliate di beni <span class="fnote">[Plinius, in Panegyrico, et lib. 7, Epist. 14.]</span>. Si univa
bensì il senato, ma solamente per fulminar
quelle sentenze che voleva il tiranno, o
per autorizzar le maggiori iniquità. Ad
ognuno mancava la voce per dire il suo
sentimento; parlava quel solo che portava
gli ordini dell'imperadore, e gli altri
colla testa bassa, col cuor pieno di affanno,
approvavano tacendo ciò che non
osavano disapprovare parlando <span class="fnote">[Tacitus, in Vita Agricolae, cap. 2.]</span>. Esente
non era da un pari timore il resto del
popolo, perchè dappertutto si trovavano
spioni, che raccoglievano, amplificavano,
e bene spesso fingevano parole dette in
discredito del principe; e bastava essere
accusato, per essere condannato. Ma se
Domiziano facea tremar tutto il mondo,
anche tutto il mondo facea tremar Domiziano,
chè questa è una pensione inevitabile
dei tiranni, i quali col nuocere a
tanti, e massimamente ai migliori e agli
innocenti, sanno di essere in odio a tutti,
<span class="pagenum"><a name="Page_365" id="Page_365"></a>[365]</span>
e che da tutti, almeno coi desiderii,
se non con altro, è affrettata la morte
loro. Però la diffidenza, gastigo che rode
il cuore di ogni principe crudele ed ingiusto,
crebbe sì fattamente in Domiziano,
che cominciò a non fidarsi neppur
di <i>Domizia</i> Augusta sua moglie, nè
di alcuno de' suoi liberti, cioè de' suoi
più intimi cortigiani <span class="fnote">[Sueton., in Domitiano, cap. 15.]</span>. Ad accrescere
i suoi terrori si aggiunsero le predizioni
a lui fatte in sua giuventù dai Caldei,
cioè dagli strologi, che dovea perir di
morte violenta. Anche Vespasiano suo
padre, che non poco badava alla strologia,
vedendolo ad una cena astenersi
dal mangiar funghi, gli diede pubblicamente
la burla, dicendo, <i>che avea piuttosto
da guardarsi dal ferro</i>. Ma specialmente
in quest'anno, che verisimilmente
gli era stato predetto come l'ultimo
di sua vita, non sapea dove stare:
tanta era la sua inquietudine e paura,
tanti i suoi sospetti contra ancora dei
suoi più cari e familiari. A tutti perciò
parlava brusco, tutti mirava con aria
minaccevole. Avvenne inoltre, che per
otto continui mesi caddero di molti fulmini,
uno sopra il Campidoglio rifabbricato
da lui, un altro nel palazzo imperiale,
e nella stessa sua camera, un
altro sopra il tempio della famiglia Flavia,
e un altro guastò l'iscrizione posta
ad una statua trionfale di lui, rovesciandola
in un monumento vicino. Il popolo
superstizioso di Roma, e più degli altri
Domiziano, facea mente a tutti questi
naturali avvenimenti e ad altri ch'io tralascio,
credendoli segni d'imminente
disavventura. Nulla nondimeno atterrì
cotanto questo indegno imperadore <span class="fnote">[Dio, lib. 67.]</span>,
quanto un certo strologo appellato Ascletarone,
che avea predetta la di lui
morte. Preso costui e condotto alla presenza
di Domiziano, confessò di averlo
detto. <i>Sai tu</i>, disse allora Domiziano, <i>che
cosa abbia da intervenire a te in questo
giorno?</i> &mdash; <i>Signor sì</i>, rispose lo strologo,
<span class="pagenum"><a name="Page_366" id="Page_366"></a>[366]</span>
<i>il mio corpo ha da essere mangiato dai
cani</i>. Ordinò tosto Domiziano che costui
fosse giustiziato, ed immantinente bruciato
il corpo suo. Ma appena mezzo abbrustolito,
si svegliò una dirotta pioggia,
che estinse il fuoco, e costrinse la
gente a ritirarsi, sicchè poterono i cani
accorrerne, e far buon convito di quel arrosto.
Portatane poi la nuova a Domiziano,
oh allora sì che smaniò per la paura <span class="fnote">[Sueton., in Domitiano, cap. 16.]</span>.
Più fortunato fu un certo Largino
Proclo, aruspice, che in Germania avea
predetto dover seguire nel dì 18 di settembre
gran mutazione di cose; anzi
chiaramente, secondo Dione <span class="fnote">[Dio, lib. 67.]</span>, avea
accennata la morte di Domiziano. Mandato
perciò a Roma in catene negli ultimi
tempi di esso imperadore, fu condannato
a perdere la testa dopo il suddetto
giorno, supponendosi che falsa avesse da
riuscire la di lui predizione. Ma verificatasi
questa, egli restò salvo, e fu anche
ben regalato da Nerva.
</p>

<p>
Vanissima arte è la strologia; ma
Dio, pei suoi occulti giudizii, può permettere
che i suoi professori, per lo più
fallacissimi, talvolta arrivino a colpire
nel segno. Ma intanto è da osservare,
che quest'arte ingannatrice, piuttosto
che predire la morte di Domiziano, fu
essa la cagione della morte medesima,
di maniera che fors'egli sarebbe sopravvivuto
molto, se non le avesse prestato
fede. Imperciocchè, siccome abbiamo
detto, essendosi conficcata nel di lui animo
la credenza di dover esser ammazzato
un dì, servì essa a lui di stimolo
per commettere buona parte delle sue
crudeltà, e a divenire odioso a tutti, con
togliere dal mondo i migliori, e chiunque
egli riputava più capace e voglioso di
nuocergli. Il rendè essa inoltre sì diffidente
e sospettoso, che temeva fin della
moglie e de' suoi più intimi famigliari;
ed arrivò, per quanto fu creduto, sino
alla risoluzione di volerli privar tutti di
vita. Ora, tanto <i>Domizia</i> sua moglie,
<span class="pagenum"><a name="Page_367" id="Page_367"></a>[367]</span>
quanto i suoi più confidenti liberti,
<i>Norbano</i>, e <i>Petronio Secondo</i>, allora prefetti
del pretorio, dappoichè ebbero veduto,
come per sì lievi motivi egli avea
ucciso <i>Clemente</i> suo cugino, e personaggio
di tanta probità, e faceva troppo conoscere
di non più fidarsi di alcun di
loro: assai intesero ch'erano anch'essi
in pericolo, e che, per salvar la propria
vita, altra maniera non restava che di
levarla a Domiziano. Sicchè prendendo
bene il filo, la soverchia credenza che
professò questo screditato Augusto alle
ciarle degli strologi, trasse lui ad esser
crudele, e a non fidarsi di alcuno: e
questa sua crudeltà e diffidenza costò a
lui la vita per mano de' suoi più cari.
Scrive dunque Dione di aver inteso da
buona parte <span class="fnote">[Dio, lib. 67.]</span>, che Domiziano avesse
veramente presa la determinazione di
uccider la moglie e gli altri più familiari
suoi liberti, e i capitani delle guardie
stesse. Subodorata questa sua intenzione,
si accinsero essi a prevenirlo, ma
non prima di aver pensato a chi potesse
succedergli nell'imperio. Segretamente
ne fecero parola a varie nobili persone,
che tutte, dubitando di qualche trappola,
non vollero accettar quella esibizione.
Finalmente si abbatterono in Marco Coccio
Nerva, personaggio degno dell'imperio,
che abbracciò l'offerta. Un accidente
fece affrettare la di lui morte, se pur è
vero ciò che racconta Dione: perchè
Svetonio, più vicino a questi tempi, non
ne parla, e lo stesso vedremo raccontato
di Commodo Augusto, anch'esso ucciso.
Soleva Domiziano per suo solazzo tenere
in camera un fanciullo spiritoso di
pochi anni. Questi, mentre il padrone
dormiva, gli tolse di sotto al capezzale
una carta, con cui andava poi facendo
dei giuochi. Sopravvenuta <i>Domizia</i> Augusta,
gliela tolse, e con orrore trovò
quella essere una lista di persone che il
marito volea levare dal mondo, e di esservi
scritta ella stessa, i due prefetti del
pretorio, <i>Partenio</i> mastro di camera, ed
<span class="pagenum"><a name="Page_368" id="Page_368"></a>[368]</span>
altri della corte. Ad ognun di essi comunicato
l'affare, fu determinato di non
perder tempo ad eseguire il disegno.
</p>

<p>
Venne il dì 18 di settembre, in cui,
secondo gli astrologi, temeva Domiziano
di essere ucciso. L'ora quinta della mattina,
quella specialmente, era di cui paventava.
Però, dopo aver atteso nel tribunale
alla spedizione di alcuni processi,
nel ritirarsi alle sue stanze dimandò
che ora era. Da taluno de' congiurati
maliziosamente gli fu detto, che era la
sesta: perlochè tutto lieto, come se avesse
passato il pericolo, si ritirò nella
sua camera per riposare. <i>Partenio</i>, mastro
di camera, entrò da lì a poco per dirgli,
che <i>Stefano</i> liberto e mastro di casa dell'ucciso
Flavio Clemente, desiderava di
parlargli per affare di somma importanza.
Costui siccome uomo forte di corpo, e
che odiava sopra gli altri Domiziano per
la morte data al suo padrone, era scelto
dai congiurati per fare il colpo. Ne' giorni
addietro aveva egli finto di aver male
al braccio sinistro, e lo portava con fascia
pendente dal collo. Entrato egli in
tal positura, presentò a Domiziano una
carta, contenente l'ordine di una congiura
che si fingeva tramata contra di
lui, col nome di tutti i congiurati. Mentre
era l'imperadore attentissimo a leggerla,
Stefano gli diede di un coltello
nella pancia. Gridò Domiziano aiuto:
un suo paggio corse al capezzale del
letto, per prendere il pugnale, oppure la
spada, nè vi trovò che il fodero, e tutti
gli uscii erano chiusi <span class="fnote">[Dio, lib. 67. Sueton., in Domitiano, c. 17.]</span>. Ma perchè la
ferita non era mortale, Domiziano s'avventò
a Stefano, si ferì le dita nel volergli
prendere il coltello, ed abbrancolatisi
insieme caddero a terra. <i>Partenio</i>, temendo
che Domiziano la scappasse, aperta
la porta, mandò dentro Clodiano
Corniculario, Massimo suo liberto, e
Saturio capo de' camerieri, ed altri che
con sette ferite il finirono. Ma entrati altri,
che nulla sapeano della congiura, e
trovato Stefano in terra, l'uccisero. In
<span class="pagenum"><a name="Page_369" id="Page_369"></a>[369]</span>
questa maniera, cioè col fine ordinario
dei tiranni terminò sua vita Domiziano, in
età di anni quarantacinque. Del suo corpo
niuno si prese cura, fuorchè Filide
sua nutrice, che segretamente in una
bara plebea lo fece portare ad una sua
casa di campagna, e dopo averlo fatto
bruciare, secondo l'uso d'allora, seppe
farne mettere le ceneri, senza che alcuno
se ne avvedesse, nel tempio della casa
Flavia, mischiandole con quelle di <i>Giulia Sabina
Augusta</i>, figliuola di Tito imperadore
suo fratello <span class="fnote">[Sueton., in Domitiano, cap. 22.]</span>. Fu questa Giulia
maritata da esso Tito a <i>Flavio Sabino</i>
suo cugino germano; ma invaghitosene,
Domiziano, vivente ancora Tito, l'ebbe
alle sue voglie. Divenuto poi imperadore,
dopo aver fatto uccidere il di lei marito,
pubblicamente la tenne presso di sè, con
darle il titolo di Augusta, e farle un tal
trattamento che alcuni la credettero
sposata da lui <span class="fnote">[Philostratus, in Apollon. Tyan., lib. 7.]</span>. Ma, perchè gravida
del marito egli volle farla abortire, cagion
fu di sua morte. Non ho detto fin
qui, ma dico ora che Domiziano nella
libidine non la cedette ad alcuno de' più
viziosi. Nè occorre dire di più.
</p>

<p>
Quanto al basso popolo di Roma <span class="fnote">[Sueton., in Domitiano, c. 23.]</span>,
non mostrò egli nè gioia nè dolore per
la morte di sì micidial regnante, perchè
sfogavasi di ordinario il di lui furore solamente
sopra i grandi, nè toccava i piccoli.
I soldati sì ne furono in grande affanno
e rabbia, perchè sempre ben trattati,
e smoderatamente arricchiti da lui; però
voleano tosto correre a farne vendetta:
ma i lor capitani ne frenarono que' primi
furiosi movimenti, benchè non potessero
dipoi impedire quanto soggiugnerò
appresso. All'incontro il senato,
contra di cui specialmente era infierito
Domiziano, ne fece gran festa, il caricò
di tutti i titoli più obbrobriosi, ed ordinò
che si abbattessero la sue statue, e i suoi
archi trionfali <span class="fnote">[Dio, lib. 67.]</span>; si cancellasse il di lui
<span class="pagenum"><a name="Page_370" id="Page_370"></a>[370]</span>
nome in tutte le iscrizioni, cassando anche
generalmente ogni suo decreto. Ancorchè
Domiziano non si dilettasse delle
lettere e delle arti liberali, a solamente
si conti ch'egli gran cura ebbe di rimettere
in piedi le biblioteche bruciate di
Roma, con raccogliere <span class="fnote">[Sueton., in Domitiano, cap. 24.]</span> libri da ogni
parte, e farne copiare assaissimi da quella
di Alessandria: pure fiorirono a' suoi
tempi vari insigni filosofi, fra' quali massimamente
risplendè <i>Epitteto</i>, i cui utili
insegnamenti restano tuttavia, ed <i>Apollonio
Tianeo</i>, la cui vita, scritta da <i>Filostrato</i>,
è piena di favole. Fiorirono anche
in Roma l'eccellente maestro della
eloquenza <i>Marco Fabio Quintiliano</i>, e
<i>Marco Valerio Marziale</i>, poeta rinomato
per l'ingegno, infame per gli suoi troppo
licenziosi epigrammi. Erano amendue
nativi di Spagna. Vissero parimente in
que' tempi <i>Cajo Valerio Flacco, Cajo Silio
Italico</i>, de' quali abbiamo tuttavia i poemi,
ma di gusto cattivo; e <i>Decimo Giunio
Giuvenale</i>, autor delle satire, poco certamente
modeste, ma assai ingegnose e
degne di stima.
</p>

<p>
Terminata dunque la tragedia di
Domiziano, cominciò Roma, e seco l'imperio
romano, liberato da questo mostro,
a respirare, e tornarono i buoni giorni
per l'assunzione al trono imperiale di
<i>Marco Coccejo Nerva</i>. Era nato Nerva,
per quanto ne scrive Dione <span class="fnote">[Dio, lib. 68.]</span>, nell'anno
32 dell'era nostra, di nobilissimo
casato. L'onestà dei suoi costumi, la sua
aria dolce e pacifica, la sua rara saviezza,
prudenza ed inclinazione al ben del
pubblico, il faceano amare e rispettar
da chicchessia. Queste sue belle doti gli
ottennero due volte il consolato, cioè
nell'anno 71 e nel 90. Mancava a lui
solamente un corpo robusto, e una
buona sanità, essendo stato debolissimo
lo stomaco. Non si accordano gli storici
in certe particolarità della sua vita
negli ultimi anni di Domiziano. Filostrato <span class="fnote">[Philostrat., in Vita Apollonii, lib. 7.]</span>
<span class="pagenum"><a name="Page_371" id="Page_371"></a>[371]</span>
vuole che venuto a Roma Apollonio
Tianeo, gl'insinuasse di liberar
la patria dalla tirannia di Domiziano,
ma ch'egli non ebbe tanto coraggio. Aggiugne
che Domiziano il mandò in esilio
a Taranto; ed Aurelio Vittore <span class="fnote">[Aurel. Vict., in Epit.]</span> scrive,
che Nerva si trovava ne' Sequani, cioè
nella Franca Contea, allorchè trucidato
fu Domiziano, e che per consentimento
delle legioni prese l'imperio. Ben più
credibile a noi sembrerà ciò che lasciò
scritto Dione, cioè, che Domiziano, giù
da noi veduto persecutore di chiunque
o per le sue buone qualità, o per relazion
degli astrologi, era creduto potergli
succedere nell'imperio, meditò ancora
di levar Nerva dal mondo, e l'avrebbe
fatto, se uno strologo amico di lui non
avesse detto a Domiziano, che Nerva attempato
e mal sano era per morire fra
pochi giorni. Nè Dione parla punto di
esilio; anzi suppone ch'egli si trovasse
in Roma nel tempo dell'uccision di Domiziano,
e che passasse di concerto coi
congiurati, consentendo che si togliesse
la vita a lui, giacchè senza di questo egli
più non istimava sicura la propria. Estinto
dunque il tiranno, fu alzato al
trono cesareo <i>Marco Coccejo Nerva</i>, che
certo non era lungi da Roma, per opera <span class="fnote">[Eutrop., in Brev. Dio, lib. 68.]</span>
specialmente di <i>Petronio Secondo</i>
prefetto del pretorio, e di <i>Partenio</i> principal
autore della morte di Domiziano,
con approvazione di tutto il senato e
plauso del popolo. Ma eccoti alzarsi un
rumore e una voce, che Domiziano era
vivo, e fra poco comparirebbe <span class="fnote">[Aurel. Vict., in Epit.]</span>. Nerva
di natural timido allora mutò colore,
perdè la favella, nè più sapea in qual
mondo si fosse. Ma Partenio, che coi
suoi occhi avea veduto le ferite e gli ultimi
respiri dell'estinto Domiziano, lo
incoraggiò, e rimise in sella. Andò pertanto
Nerva a parlare ai soldati per
quietarli, e promise loro il donativo solito
<span class="pagenum"><a name="Page_372" id="Page_372"></a>[372]</span>
nell'assunzion de' nuovi imperadori.
Di là poscia passò al senato, dove ricevette
gli abbracciamenti gioviali, e i complimenti
cordiali di cadauno de' senatori.
Non vi fu se non <i>Arrio Antonino</i>, avolo
materno di Tito Antonino poscia
imperadore, suo sviscerato amico, il quale
abbracciatolo gli disse, che ben si rallegrava
col senato e popolo romano, e
colle provincie per sì degna elezione, ma
non già con lui; perchè meglio per lui
sarebbe stato il vivere paziente sotto
principi cattivi, che assumere un peso
sì grave, ed esporsi a tanti pericoli ed
inquietudini, col mettersi fra i nemici,
che mai non mancano, e fra amici, i
quali credendo di meritar tutto, se non
ottengono quel che vogliono, diventano
più implacabili degli stessi nemici. Contuttociò
Nerva fattosi coraggio, prese le
ridini del governo, e si accinse a sostener
con decoro la sua dignità, siccome
ancora a restituire al senato il primier
suo decoro, e la quiete e l'allegria ai
popoli. Vivente ancora Domiziano, e non
per anche cessata la persecuzione da lui
mossa a' Cristiani, <i>sant'Anacleto</i> papa
coronò la sua vita col martirio o nel
precedente, o piuttosto nel presente anno;
ed ebbe per successore nel pontificato
romano <i>Evaristo</i>.
</p>

<hr />

<h2 class="hidden"><a name="XCVII" id="XCVII"></a>XCVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XCVII</span>. Indiz. <span class="scp">X</span>.</td>
  </tr>
  <tr>
    <td><span class="sc">Evaristo</span> papa 2.</td>
  </tr>
  <tr>
    <td><span class="sc">Nerva</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Coccejo Nerva Augusto</span> per la
terza volta, e <span class="sc">Lucio Virginio Rufo</span> per
la terza.
</p>

<p>
Vari altri consoli l'un dietro l'altro
si credono dall'Almeloven sostituiti in
quest'anno, fra gli altri certo è che <i>Cornelio
Tacito</i> istorico, siccome osservò
anche Giusto Lipsio, succedette a <i>Virginio</i>,
o sia <i>Verginio Rufo</i>. Tal notizia abbiamo
da Plinio il giovane <span class="fnote">[Plinius, lib. 2, ep. 1.]</span>. Era Virginio
Rufo quel medesimo che nell'anno
<span class="pagenum"><a name="Page_373" id="Page_373"></a>[373]</span>
68 ricusò più di una volta l'imperio,
datogli in Germania dai soldati. Gloriosamente
avea egli menata fin qui la sua
vita, senza incorrere in alcuna disgrazia,
rispettandolo ognuno, e fin quella bestia
di Domiziano, e serbando quell'animo
grande, ch'era stato superiore agl'imperi.
Nerva anch'egli volle far conoscere
a lui ed al pubblico, quanta stima ne
facesse con crearlo suo collega nel consolato.
Abbiam di certo da Plinio suddetto,
che questo fu il <i>Terzo consolato</i> di
esso Virginio: al che non fece riflessione
il padre Stampa <span class="fnote">[Stampa sul Fastos Consul. Sig.]</span>, quantunque il cardinal
Noris <span class="fnote">[Noris, Epistol. Consul.]</span> ed altri lo avessero avvertito,
e si raccolga eziandio da Frontino
e dai Fasti d'Idacio. Fu egli sotto
Nerone nell'anno 63 per la prima volta
console ordinario. Credesi che nell'anno
69 gli toccasse il secondo consolato,
ma straordinario, sotto Ottone Augusto.
Intorno al prenome di Rufo s'è disputato.
Chi <i>Tito</i>, chi <i>Pubblio</i> l'ha voluto. È
più probabile <i>Lucio</i>. Ora per la terza
volta creato console nell'anno presente,
siccome c'insegna Plinio il giovane,
mentre sul principio dell'anno si preparava
a recitare in senato il rendimento
di grazie a Nerva per la dignità a lui
conferita, essendo in età di ottantatrè
anni, colle mani tremanti, e stando in
piedi, gli cadde il libro di mano; e nel
volerlo raccogliere gli sdrucciolò il piede
pel pavimento liscio e lubrico, in maniera
che si ruppe una coscia. Non essendosi
questa ben ricomposta o riunita,
dopo qualche tempo se ne morì, e gli
furono fatti solenni funerali, mentre era
console <i>Cornelio Tacito</i>, eloquentissimo
oratore e storico, il qual fece l'orazione
funebre in sua lode. Scrive il medesimo
Plinio, che questo Virginio Rufo era
nato in una città confinante alla sua patria
Como.
</p>

<p>
Dacchè l'Augusto Nerva si vide sufficientemente
assodato sul trono, fece
tosto sentire il suo benefico genio a Roma
<span class="pagenum"><a name="Page_374" id="Page_374"></a>[374]</span>
e a tutto il romano imperio <span class="fnote">[Dio, lib. 68.]</span>. Richiamò
dall'esilio una copia grande di
nobili, che aveano patito naufragio sotto
il precedente tirannico governo, ed abolì
tutti i processi di lesa maestà. E perciocchè
questi erano proceduti da mere
calunnie, perseguitò i calunniatori, e fece
morir quanti servi e liberti si trovarono
aver intentate accuse contra dei
loro padroni, proibendo con rigoroso editto
a tal sorta di persone l'accusare
da lì innanzi i padroni. Vietò parimente
l'accusar chicchessia d'empietà, e di seguitare
i riti giudaici: il che vuol dire
ch'egli estinse la persecuzione mossa
de' Cristiani, che dai Pagani venivano
tuttavia confusi coi Giudei. Perciocchè per
conto de' Giudei era loro permesso l'osservar
la lor legge. Quanti preziosi mobili
si trovarono nell'imperial palazzo,
ingiustamente tolti da Domiziano, furono
da lui con tutta prontezza restituiti. Non
volle permettere che si facessero statue
d'oro e d'argento (se pur non erano
dorate o inargentate) in onor suo, abuso
dianzi assai gradito da Domiziano.
A que' cittadini romani che si trovavano
in gran povertà, assegnò terreni, ch'egli
fece comperare, di valore di un milione e
mezzo di dramme, con deputare alcuni
senatori che ne facessero la divisione.
Perchè trovò smunto affatto l'erario, vendè,
a riserva delle cose necessarie, tutti
i vasi d'oro o d'argento ed altri mobili,
tanto suoi particolari, che della corte,
e parecchi poderi e case, con usar
anche liberalità ai compratori. E ciò non
per covare in cassa il danaro, ma per
dispensarlo al popolo romano, apparendo
dalle medaglie <span class="fnote">[Mediobarbus, in Numismat. Imperat.]</span> che egli distribuì
due volte nel breve corso del suo governo
danari e grano. Giurò che d'ordine
suo non si farebbe mai morire alcuno
de' senatori; e quantunque un di essi
fosse convinto di aver congiurato contra
di lui, pure altro mal non gli fece che di
cacciarlo in esilio. Fu da lui confermata
<span class="pagenum"><a name="Page_375" id="Page_375"></a>[375]</span>
la legge che non si potessero far eunuchi;
e proibito il prendere in moglie
le nipoti. Attese ancora al risparmio,
dopo aver conosciuto il gran male provenuto
dallo scialacquamento esorbitante
di Domiziano. Levò dunque via
molti sagrifizii, molti giuochi ed altri
non pochi spettacoli, che costavano somme
immense <span class="fnote">[Aurel. Vict., in Epit.]</span>. Soppresse tutto ciò
ch'era stato aggiunto agli antichi tributi
a titolo di pena contro quei ch'erano
morosi al pagamento; siccome ancora
le vessazioni ed angarie introdotte
contro ai Giudei, nell'esigere le lor imposte.
Le città oppresse da troppe gravezze
ebbero sollievo da lui; ed ordinò
che per tutte le città d'Italia si alimentassero
alle spese del pubblico gli orfani
dell'uno e dell'altro sesso, nati da poveri
genitori, ma liberti: carità continuata
anche dai susseguenti buoni imperadori,
anzi accresciuta, come apparisce
dalle antiche iscrizioni. Ristrinse
ancora l'imposta della vigesima per le
eredità e per gli legati, introdotta da Augusto.
Fra le lettere di Plinio il giovane <span class="fnote">[Plinius, lib. 10, Epist. 66.]</span>
si trova un editto di questo imperadore,
che assai esprime quanta fosse
la di lui bontà, con dir egli <i>che ciascuno
de' suoi concittadini poteva assicurarsi,
aver egli preferita la sicurezza di tutti
alla propria quiete, e non aver altro in
animo che di far di buon cuore de' nuovi
benefizii, e di conservare i già fatti da
altri. E però per levar dal cuore d'ognuno
la paura di perdere quel che aveano
conseguito sotto altri Augusti, o doverne
cercar la conferma con delle preghiere
d'oro, dichiarava che senza bisogno di
nuovi ricorsi, chiunque godeva avesse da
godere; perchè egli volea solamente attendere
a dispensar grazie e benefizii nuovi
a chi non avea finora goduto</i>.
</p>

<p>
E pure con un principe sì buono, il
cui dolce e salutevol governo tanto più
dovea prezzarsi, quanto più si paragonava
<span class="pagenum"><a name="Page_376" id="Page_376"></a>[376]</span>
col barbarico precedente, non mancarono
nobili romani che tramarono una
congiura <span class="fnote">[Dio, lib. 68. Aurelius Victor, in Epitome.]</span>. Capo di essi fu <i>Calpurnio</i>
senatore dell'illustre famiglia de' <i>Crassi</i>:
degli altri non si sa il nome. Con esorbitanti
promesse di danaro sollecitava egli
alla rivolta i soldati. Scoperta la mina,
Nerva il fece sedere presso di sè assistendo
ai giuochi de' gladiatori, e nella stessa
guisa che vedemmo operato da Tito,
allorchè gli furono presentate le spade
di quei combattenti, le diede in mano a
Crasso, acciocchè osservasse, se erano
ben affilate, mostrando in ciò di non paventar
la morte. Fu processato e convinto
<i>Crasso</i>: tuttavia Nerva per mantener la
sua parola di non uccidere senatori, altro
gastigo non gli diede che di relegar lui
e la moglie a Taranto. Fu biasimata dal
senato sì grande indulgenza in caso di
tanta importanza, e in altri ancora, perchè
egli non sapea far male ai grandi,
benchè sel meritassero <span class="fnote">[Plinius, lib. 4, Ep. 22. Aur. Vict., in Epit.]</span>. Trovavasi un
dì alla sua tavola <i>Vejento</i> o sia <i>Vejentone</i>,
già console, uomo scellerato, che sotto
Domiziano era stato la rovina di molti.
Cadde il ragionamento sopra <i>Catullo
Messalino</i>, che nell'antecedente governo
tutti avea assassinati colle sue accuse e
colla sua crudeltà, ed era già morto.
<i>Se costui</i>, disse allora Nerva, fosse <i>tuttavia
vivo, che sarebbe di lui? Giunio
Maurico</i>, uomo di gran petto, di egual
sincerità, e uno dei commensali immantinente
rispose: <i>Con esso noi sarebbe a
questa tavola</i>. Ma quello che maggiormente
sconcertò Nerva, fu l'attentato
d'<i>Eliano Casperio</i>, creato non so se da
lui, o pur da Domiziano, prefetto del
pretorio, cioè capitan delle guardie. O
sia che costui movesse i soldati, o che
fosse incitato da loro, certo è, che un dì
formata una sollevazione andarono tutti
al palazzo <span class="fnote">[Plinius, in Panegyr.]</span>, chiedendo con alte grida
il capo di coloro che aveano ucciso Domiziano.
A tal dimanda si trovò in una
<span class="pagenum"><a name="Page_377" id="Page_377"></a>[377]</span>
somma costernazione Nerva; contuttociò
parendogli che non fosse mai da
comportare il dar loro in mano chi avea
liberata la patria da un tiranno, ed era
stato cagione del proprio suo innalzamento,
coraggiosamente negò loro tal
soddisfazione, dicendo che se si voleano
sfogare, piuttosto colla sua testa cadesse
il loro sdegno. Ma costoro senza fermarsi
per questo, e con disprezzo all'autorità
imperiale, corsero a prendere
<i>Petronio Secondo</i>, già prefetto del pretorio,
e lo svenarono. Altrettanto fecero a
<i>Partenio</i> già maestro di camera di Domiziano,
trattandolo anche più ignominiosamente
dell'altro. E <i>Casperio</i>, divenuto
più insolente, obbligò Nerva di
lodar quest'azione al popolo raunato, e
di protestarsi obbligato ai soldati, perchè
avessero tolta la vita ai maggiori ribaldi
che si avesse la terra.
</p>

<p>
Una sì atroce insolenza de' pretoriani
servì a far meglio conoscere a Nerva,
ch'egli, stante la sua vecchiaia e poca
sanità, non potea sperare l'ubbidienza
ed il rispetto dovuto al suo grado, e piuttosto
dovea temerne degli altri oltraggi.
Il perchè da uomo saggio pensò di fortificar
la sua autorità, con associare all'imperio
una persona che fosse non
men forte d'animo, che vigorosa di corpo.
E siccome egli non avea la mira se
non al pubblico bene, desiderava di scegliere
il migliore di tutti <span class="fnote">[Aurelius Victor, in Epitome.]</span>, così dopo
maturo esame, e consigliato anche da
<i>Lucio Licino Sura</i>, senza punto badare
ai molti parenti, che avea (giacchè non
si sa ch'egli avesse mai moglie) fermò
i suoi pensieri sopra Marco Ulpio Trajano,
generale allora dell'armi romane nella
Germania. Era questi di nazione spagnuolo,
perchè nato in Italica città della
Spagna, come si raccoglie da Dione <span class="fnote">[Dio, lib 68.]</span>
e da Eutropio <span class="fnote">[Eutr., in Brev.]</span>, benchè Aurelio Vittore <span class="fnote">[Aurel. Vict., in Epitome.]</span>
il dica venuto alla luce in Todi;
nè alcuno finora avea ottenuto l'imperio,
<span class="pagenum"><a name="Page_378" id="Page_378"></a>[378]</span>
che non fosse nato in Roma o nel vicinato:
contuttociò Nerva fu di sentimento,
che per iscegliere chi dovea governare
un sì vasto imperio, si avea da considerare
più che la nazione, l'abilità e
la virtù. Pertanto in occasion di una vittoria
riportata nella Pannonia, fatto raunare
il popolo nel Campidoglio nel dì 18
settembre, come alcuni vogliono <span class="fnote">[Panvin., Petav., Pagius, Dodwellus, Fabrett.,
Tillem.]</span>, o
piuttosto nel dì 27 o 28 di ottobre, come
pretendono altri, ad alta voce dichiarò
ch'egli adottava per suo figliuolo <i>Marco
Ulpio Nerva Trajano</i>, a cui il senato diede
nel giorno stesso il titolo di <i>Cesare</i> e di
<i>Germanico</i>, e scrisse di suo proprio pugno,
avvisandolo di tale elezione <span class="fnote">[Plinius, in Panegyrico.]</span>.
Fors'anche, secondo alcuni, non era pervenuta
questa nuova a Trajano, soggiornante
allora in Colonia, che Nerva il
proclamò <i>Imperadore</i> <span class="fnote">[Euseb., in Chron.]</span>, conferendogli
la tribunizia podestà, ma non già il titolo
d'<i>Augusto</i>; cioè il creò suo collega nell'imperio.
Può essere che ciò avvenisse
alquanto più tardi. Almen certo è che il
disegnò console per l'anno seguente. Il
merito assai conosciuto di Trajano, che
era stato console nell'anno 94, ed avea
avuto il padre, stato anch'esso console
(non si sa in qual anno) fece che ognuno
ricevesse con plauso una sì bella elezione,
e cessasse ogni sollevazione e tumulto
in Roma. Si trovava allora Trajano
nel maggior vigore della virilità, perchè
in età di circa quarantaquattro anni.
</p>

<hr />

<h2 class="hidden"><a name="XCVIII" id="XCVIII"></a>XCVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XCVIII</span>. Indiz. <span class="scp">XI</span>.</td>
  </tr>
  <tr>
    <td><span class="sc">Evaristo</span> papa 3.</td>
  </tr>
  <tr>
    <td><span class="sc">Trajano</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Coccejo Nerva Augusto</span> per la
quarta volta, e <span class="sc">Marco Ulpio Trajano</span>
per la seconda.
</p>

<p>
Credesi che a questi consoli ne fossero
sostituiti degli altri nelle calende di
luglio, ma quali noi possiamo sapere di
<span class="pagenum"><a name="Page_379" id="Page_379"></a>[379]</span>
certo. Poco sopravvisse il buon imperadore
Nerva, nè già sussiste, come taluno
ha pensato, ch'egli deponesse l'imperio.
Riscaldossi egli un giorno forte in gridando
contra di un certo Regolo <span class="fnote">[Aurel. Vict., in Epit. Tillem., Mém. Hist.
Pagius, Crit. Bar.]</span>, che
doveva aver commessa qualche iniquità,
di modo che, quantunque fosse di verno,
sudò; e questo raffreddatosegli addosso,
gli cagionò una tal febbre, che fu bastante
a levarlo di vita. Aurelio Vittore
gli dà sessantatre anni d'età <span class="fnote">[Aurel. Victor, in Epitome.]</span>, Dione
sessantacinque <span class="fnote">[Dio, lib 68.]</span> Eutropio settantuno <span class="fnote">[Eutrop., in Breviar.]</span>,
ed Eusebio settantadue <span class="fnote">[Eusebius, in Chron.]</span>. Comunque
sia, lasciò egli anche dopo sì
corto governo un glorioso nome a cagion
delle sue lodevoli azioni di bontà e saviezza;
azioni tali, ch'egli ebbe a dire di
non sapere d'aver operata cosa, per cui,
quando anch'egli avesse deposto l'imperio,
non avesse da vivere quieto e sicuro
nella vita privata. Ma nulla certo
gli acquistò più credito e gloria, che l'aver
voluto per successore nell'imperio
un <i>Trajano</i>, che poi divenne il modello
de' principi ottimi. Con funerale magnifico
fu portato il suo corpo, o vogliam
dire le ceneri ed ossa sue, dal senato,
nel mausoleo d'Augusto. Intorno al
giorno di sua morte disputano gli eruditi.
Inclinano i più a credere che questa avvenisse
nel gennaio dell'anno presente,
e nel dì 27; Aurelio Vittore scrive che
quel giorno, in cui egli mancò di vita,
fu un ecclissi del sole. Secondo i conti
del Calvisio si eclissò il sole nel dì 21 di
marzo di quest'anno; ma non s'accorda
ciò con chi <span class="fnote">[Dio, lib. 68. Eutropius, in Brev.]</span> gli dà sedici mesi e
nove o dieci giorni d'imperio. Sappiamo
bensì da Eusebio <span class="fnote">[Eusebius, in Chron.]</span>, dalle medaglie <span class="fnote">[Mediobarb., in Numism. imperator.]</span>,
e dalle iscrizioni <span class="fnote">[Gruter., Thesaur. Insc.]</span>, che Nerva per decreto
del senato fu alzato all'onore degli
<span class="pagenum"><a name="Page_380" id="Page_380"></a>[380]</span>
dii, e che Trajano non mai stanco
di mostrar la sua gratitudine a questo
buon principe e padre, che l'avea alzato
al trono, alzò anch'egli a lui dei templi,
secondo la cieca superstizione e temerità
del gentilesimo. Allorchè terminò Nerva
i suoi giorni, <i>Publio Elio Adriano</i>, che
fu poi imperadore, giovane allora ed amicissimo,
anzi parente di Trajano, lasciato
già da suo padre sotto la tutela di
lui <span class="fnote">[Spartianus, in Hadriano.]</span>, si trovava nella Germania superiore.
Arrivata colà la nuova della morte
di Nerva, Adriano volle essere il primo
a portarla a Trajano, dimorante allora
in Colonia; e tuttochè <i>Serviano</i> di
lui cognato cercasse d'impedirglielo, con
fare segretamente rompere il di lui calesse,
per aver egli l'onore di far penetrar
con sua lettera il lieto avviso a
Trajano: nondimeno Adriano camminando
a piedi, prevenne il messagger di
Serviano. Ricevute poi che ebbe Trajano <span class="fnote">[Dio, lib. 67.]</span>
le lettere del senato, gli rispose di
suo pugno, co' dovuti ringraziamenti, fra
l'altre cose promettendo, che nulla mai
farebbe contro la vita e l'onore delle
persone dabbene; il che poscia confermò
con suo giuramento. Mentr'egli tuttavia
si trovava in quelle parti, o certo prima
di tornarsene a Roma, chiamò a sè <i>Eliano
Casperio</i> prefetto del pretorio e i
soldati da lui dipendenti, facendo vista
di volersi valere di lui in servigio della
repubblica. Nerva in ragguagliarlo della
elezione sua, l'avea particolarmente incaricato
di far le sue vendette contra
d'esso Casperio, e di quelle milizie che
ammutinate gli aveano fatto, siccome
dicemmo, un sì grave affronto. Trajano
l'ubbidì. Tolta fu a Casperio la vita e a
quanti pretoriani si trovò che avevano
avuta parte in quella sedizione. Comandava
allora ad una possente armata Trajano,
nè v'è apparenza ch'egli nell'anno
presente venisse a Roma, ma bensì che
egli si trattenesse in quelle ed anche
in altre parti per dare un buon sesto
<span class="pagenum"><a name="Page_381" id="Page_381"></a>[381]</span>
ai confini dell'imperio e alla quiete delle
provincie <span class="fnote">[Plinius, in Panegyr.]</span>. Sparsasi nelle nazioni
germaniche la fama che Trajano era divenuto
imperadore ed Augusto, tale già
correa la rinomanza e la stima del di
lui valore e senno anche fra quelle barbare
genti, che ognun fece a gara per
ispedirgli dei deputati e chiedergli supplichevolmente
la continuazion della pace.
Erano soliti i Tedeschi nel verno,
allorchè il Danubio gelato si potea passare
a piedi, di venir ai danni dei Romani.
Nel verno di quest'anno non si
lasciarono punto vedere. Trovavasi in
quelle contrade Trajano, e tuttochè le
sue legioni facessero istanza di valicar
quel fiume, per dare addosso ai Tedeschi,
tuttavia egli nol permise. Una delle
sue principali applicazioni era stata, e
maggiormente fu in questi tempi, di ristabilire
l'antica disciplina, l'amor della
fatica, e l'ubbidienza nella milizia romana;
ed egli stesso, con trattar civilmente
tutti gli uffiziali e soldati, si conciliò
più che prima l'amore e il rispetto
d'ognuno.
</p>

<hr />

<h2 class="hidden"><a name="XCIX" id="XCIX"></a>XCIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">XCIX</span>. Indizione <span class="scp">XII</span>.</td>
  </tr>
  <tr>
    <td><span class="sc">Evaristo</span> papa 4.</td>
  </tr>
  <tr>
    <td><span class="sc">Trajano</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Aulo Cornelio Palma</span> e <span class="sc">Cajo Sosio
Senecione</span>.
</p>

<p>
Erano questi consoli due de' migliori
nobili che si avesse allora il senato romano,
e particolarmente godevano della
stima ed amicizia di Trajano. Aveano
costumato alcuni de' precedenti Augusti
di prender essi il consolato nelle prime
calende di gennaio, susseguenti alla loro
assunzione, cessando perciò i consoli
disegnati <span class="fnote">[Plinius, in Panegyr.]</span>. Trajano, tra perchè non
si pasceva di fumo, e perchè gli affari
non gli permettevano di trovarsi all'apertura
dell'anno nuovo in Roma, ricusò
<span class="pagenum"><a name="Page_382" id="Page_382"></a>[382]</span>
nell'anno precedente l'onore del
consolato offertogli dal senato, secondo
lo stile, e volle che entrassero i due consoli
sopraddetti. Verisimilmente venuta
che fu la primavera, fu il tempo in cui
egli dalla Germania s'inviò a Roma. Ben
diverso fu il suo passaggio da quel di
Domiziano. Quello era un saccheggio
delle città, dovunque passava egli colle
sue truppe. Trajano, benchè scortato da
più legioni, con tal disciplina, con sì
bel regolamento faceva marciare e riposar
la sua gente, che diventò lieve ai
popoli quel militare aggravio. Abbiamo
ancora da Plinio l'entrata di Trajano in
Roma. Fu ben lieto quel giorno al veder
venire un buon principe, non già orgoglioso
sopra un carro trionfale, o portato
dagli uomini, come costumò alcuno
de' suoi antecessori, ma a piedi e in abito
modesto; che non accoglieva con
fronte alta e superba, chi gli si presentava,
per rallegrarsi con lui e per ossequiarlo;
ma bensì gli abbracciava e baciava
tutti, come suoi cari concittadini
e fratelli. Andò al Campidoglio, e poscia
al palazzo. Seco era <i>Pompea Plotina</i> sua
moglie, donna d'alto affare, ed emula
delle virtù del marito <span class="fnote">[Dio, lib. 68.]</span>. Allorchè ella
fu sulle scalinate del palazzo imperiale,
rivolta al popolo disse: <i>Quale io entro
or qua, tale desidero anche d'uscirne</i>,
cioè ben voluta e senza rimprovero di
alcuna iniquità. In fatti con tal modestia
e saviezza visse ella sempre dipoi, che
si meritò gli encomi di tutti, e massimamente
perchè cooperava anch'essa a
promuovere il ben pubblico e la gloria
del marito <span class="fnote">[Aurel. Vict., in Epit.]</span>. Raccontasi, che informata
delle avanie e vessazioni che si praticavano
per le provincie del romano
imperio dagli esattori de' tributi e delle
gabelle, sanguisughe ordinarie de' popoli,
ne fece una calda doglianza al marito,
come egli fosse sì trascurato in affare
di tanta premura, permettendo iniquità
che facevano troppo torto alla di lui
<span class="pagenum"><a name="Page_383" id="Page_383"></a>[383]</span>
riputazione. Seriamente vi si applicò da
lì innanzi Trajano, e rimediò ai disordini,
riconoscendo essere il fisco simile
alla milza, la quale crescendo fa dimagrar
tutte le altre membra. A <i>Plotina</i> fu
probabilmente conferito, dopo il suo arrivo
a Roma il titolo di <i>Augusta</i>, siccome
a Trajano quello di <i>Padre della Patria</i>,
che si trova enunziato nelle monete
di quest'anno, come pur anche quello
di <i>Pontefice Massimo</i>. Avea Trajano una
sorella, appellata <i>Marciana</i>, con cui
mirabilmente andò sempre d'accordo la
saggia imperatrice Plotina. La città di
Marcianopoli, capitale della Mesia, per
attestato di Ammiano <span class="fnote">[Ammianus, lib. 27.]</span> e di Giordano <span class="fnote">[Jordan, de Reb. Geticis.]</span>,
prese il nome da lei. Ebbe anche
Marciana il titolo d'<i>Augusta</i>, che si trova
in varie iscrizioni e monete. Da lei nacque
una <i>Matidia</i>, madre di <i>Giulia Sabina</i>,
che fu moglie di <i>Adriano Augusto</i>,
e per quanto si crede, di un'altra <i>Matidia</i>.
</p>

<p>
Le prime applicazioni di Trajano,
dacchè fu egli giunto a Roma, furono
a cattivarsi l'amore del pubblico colla
liberalità <span class="fnote">[In Panegyr.]</span>. Aveva egli già pagato alle
milizie la metà del regalo che loro solea
darsi dai novelli imperadori. Ai poveri
cittadini romani diede egli l'intero congiario,
volendo che ne partecipassero
anche gli assenti e i fanciulli: spesa
grande, ma senza arricchire gli uni colle
sostanze indebitamente rapite ad altri,
come in addietro si facea da' principi
simili alle tigri, le quali nudriscono i lor
figliuoli colla strage d'altri animali. Da
gran tempo si costumava in Roma, che
la repubblica distribuiva gratis di tanto
in tanto una prodigiosa quantità di grano
e di altri viveri al basso popolo dei
cittadini liberi, perchè anch'esso riteneva
qualche parte nel dominio e governo.
Ma i fanciulli che aveano meno di undici
anni, non godevano di tal distribuzione.
Trajano volle ancor questi partecipi
<span class="pagenum"><a name="Page_384" id="Page_384"></a>[384]</span>
della pubblica liberalità. E perciocchè,
siccome dicemmo, Nerva avea ordinato,
che anche per le città dell'Italia a spese
dei pubblici erari si alimentassero i figliuoli
orfani della povera gente libera:
diede alle città danari e rendite, affinchè
fosse conservato ed accresciuto questo
buon uso. Rallegrò parimente il popolo
romano con alcuni giuochi e spettacoli
pubblici, conoscendo troppo il genio di
quella gente a sì fatti divertimenti. Per
altro non se ne dilettava egli; anzi cacciò
di nuovo da Roma i pantomimi, come
indegni della gravità romana. Cura
particolare ebbe dell'annona, con levar
via tutti gli abusi e monopolii, con formare
e privilegiare il collegio de' fornai:
di modo che non solo in Roma, ma per
tutta l'Italia si vide fiorire l'abbondanza
del grano, talmente che l'Egitto, solito
ad essere il granaio dell'Italia, trovandosi
carestioso in quest'anno, per avere
il Nilo inondato poco paese, potè ricevere
soccorso di biade dall'Italia stessa.
Ma ciò che maggiormente si meritò plauso
da ognuno, fu l'aver anch'egli più
rigorosamente di quel che avessero fatto
Tito e Nerva, ordinato processi e gastighi
contra dei calunniosi accusatori, che
sotto Domiziano erano stati la rovina di
tanti innocenti. Nella stessa guisa ancora
abolì l'azione di lesa maestà, ch'era in
addietro l'orrore del popolo romano.
Ogni menoma parola contra del governo
si riputava un enorme delitto. Ma egregiamente
intendeva Trajano, essere proprio
de' buoni principi l'operar bene,
senza poi curarsi delle vane dicerie dei
sudditi: laddove i tiranni, male operando,
esigerebbono ancora, che i sudditi
fossero senza occhi e senza lingua; nè
badano che coi gastighi maggiormente
accendono la voglia di sparlare di loro
e l'odio universale contra di sè stessi.
Assistè Trajano nell'anno presente, come
persona privata ai comizi, nei quali
si dovea far l'elezion de' consoli per
l'anno seguente. Fu egli disegnato console
ordinario, ma si durò fatica a fargli
<span class="pagenum"><a name="Page_385" id="Page_385"></a>[385]</span>
accettare questa dignità; ed accettata che
l'ebbe, con istupore d'ognuno si vide il
buon imperadore andarsi ad inginocchiare
davanti al console, per prestare
il giuramento come solevano i particolari:
e il console, senza turbarsi, lasciò
farlo. Altri consoli da sostituire agli ordinari,
furono anche allora disegnati,
siccome dirò nell'anno seguente.
</p>

<hr />

<h2 class="hidden"><a name="C" id="C"></a>C</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">C</span>. Indizione <span class="scp">XIII</span>.</td>
  </tr>
  <tr>
    <td><span class="sc">Evaristo</span> papa 5.</td>
  </tr>
  <tr>
    <td><span class="sc">Trajano</span> imperadore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Ulpio Nerva Trajano</span> per la terza
volta, e <span class="sc">Marco Cornelio Frontone</span> per
la terza.
</p>

<p>
Gran disputa fra gli eruditi illustratori
de' Fasti consolari <span class="fnote">[Panvinus, Pagius, Tillemont, Stampa.]</span> è stata e dura
tuttavia, senza aver mezzo finora da deciderla,
quale sia stato il collega ordinario
di Trajano nel presente consolato,
cioè chi con lui procedesse console nelle
calende di gennaio. Parve al cardinal
Noris <span class="fnote">[Noris, Ep. Consul.]</span> più probabile che fosse <i>Sesto
Giulio Frontino per la terza volta</i>, scrittore
rinomato per li suoi libri, conservati
sino ai dì nostri. Poscia inclinò piuttosto
a crederlo <i>Marco Cornelio Frontone
per la terza volta</i>, come avea tenuto il
Panvinio, e tenne dipoi anche il Pagi.
L'imbroglio è nato dalla vicinanza dei
cognomi di <i>Frontone</i> e <i>Frontino</i>. Certo è
che Frontone fu console in quest'anno.
E perciocchè sappiamo da Plinio <span class="fnote">[Plinius, in Panegyr.]</span>,
essere stati disegnati per quest'anno oltre
all'Augusto Trajano due altri, che
serebbono consoli <i>per la terza volta</i>, perciò
alcuni han creduto anche Frontino
console nell'anno presente; ma senza
apparire in qual anno preciso, tanto egli
quanto <i>Frontone</i>, avessero conseguito
gli altri due consolati. Credesi ben comunemente,
che nelle calende di settembre
<span class="pagenum"><a name="Page_386" id="Page_386"></a>[386]</span>
fossero sostituiti in quella illustre
dignità <i>Cajo Plinio Cecilio Secondo</i> comasco,
celebre scrittore di lettere, e del
panegirico di Trajano, ch'egli per ordine
del senato compose e recitò in questa
congiuntura, e <i>Spurio Cornuto Tertullo</i>,
personaggio anch'esso di gran merito.
Secondo il Panvinio e l'Almeloven, nelle
calende di novembre succederono
<i>Giulio Feroce</i> ed <i>Acutio Nerva</i>. Ma io <span class="fnote">[Thesaurus Novus Inscript., pag. 305, n. 5.]</span>
ho prodotta un'iscrizione posta nel dì
29 di dicembre dell'anno presente, da
cui ricaviamo essere allora stati consoli
<i>Lucio Roscio Eliano</i> e <i>Tiberio Claudio
Sacerdote</i>. Benchè fosse assai conosciuto
in Roma il mirabil talento di Trajano
Augusto, pure assunto ch'egli fu al trono,
maggiormente comparì qual era, con
vedersi inoltre un avvenimento ben raro,
cioè ch'egli non mutò punto nella
mutazion dello stato i buoni suoi costumi,
anzi li migliorò; e che l'altezza del
suo grado e della sua autorità servì solamente
a far crescere le sue virtù. Fasto
e superbia sparivano le azioni di
molti suoi predecessori <span class="fnote">[Plinius, in Panegyr.]</span>. Continuò
egli, come prima, la sua affabilità, la sua
modestia, la sua cortesia. Ammetteva
alla sua udienza chiunque lo desiderava,
trattando con tutti civilmente, e massimamente
onorando la nobiltà, ed abbracciando
e baciando i principali: laddove
gli altri Augusti, stando a sedere, appena
porgeano la man da baciare. Gli stava
fitta in mente questa massima, <i>che un
sovrano in vece d'avvilirsi coll'abbassarsi,
tanto più si fa rispettare e adorare</i>.
Usciva egli con un corteggio modesto e
mediocre; nè andavano già innanzi lacchè
o palafrenieri per fargli largo colle
bastonate, anzi egli talvolta si fermava
nelle strade, per lasciar che passasse
qualche carro o carrozza altrui. Per un
imperadore era assai frugale la sua tavola,
ma condita dall'allegria di lui e da
quella di varie persone savie e scelte,
<span class="pagenum"><a name="Page_387" id="Page_387"></a>[387]</span>
ch'erano or l'una, or l'altra invitate <span class="fnote">[Eutropius, in Breviar.]</span>.
Distinzione di posto non voleva alla sua
mensa, nè sdegnava di andare a desinare
in casa degli amici, di portarsi alle lor
feste, di visitarli malati, di andar talvolta
nelle loro carrozze. In somma, per
quanto poteva, si studiava di trattar con
tutti, non meno in Roma che per le provincie,
con tanta civiltà e moderazione,
come se non fosse il sovrano, ma un
loro eguale, ricordando a sè stesso, che
egli comandava bensì agli uomini, ma
ch'era uomo anch'egli. E perchè un dì
gli amici suoi il riprendevano, perchè eccedesse
nella cortesia verso d'ognuno,
rispose quelle memorande parole: <i>Tale
desidero d'essere imperadore verso i privati,
quale avrei caro che gl'imperadori
fossero verso di me se fossi uomo privato</i>.
Lo stesso Giuliano Apostata <span class="fnote">[Julianus, de Caesaribus.]</span>, che andò
cercando tutte le macchie e i nei dei
precedenti Augusti, non potè non confessare,
che Trajano superò tutti gli altri
imperadori nella bontà e nella dolcezza:
il che punto non facea scemare
in lui la maestà, e ne' sudditi il rispetto
verso di lui. Per questa via, e col mostrar
amore a tutti, egli era sommamente
amato da tutti, odiato da niuno;
e dappertutto si godeva una somma pace
e un'invidiabil tranquillità, come si
fa nelle ben regolate famiglie.
</p>

<p>
L'adulazione come in paese suo proprio
suol abitar nelle corti; non già in
quella di Trajano, che l'abborriva <span class="fnote">[Plinius, in Panegyrico.]</span>. E
però neppur gradiva che se gli alzassero
tante statue, come in addietro si era
praticato con gli altri Augusti, e di rado
permetteva che si gli facesse quest'onore,
nè altri che puzzassero di adulazione.
Per altro mostrava egli piacere, che il
nome suo comparisse nelle fabbriche da
lui fatte o risarcite, e nelle iscrizioni
de' particolari; laonde apparendo poi esso
in tanti luoghi, diede motivo ad alcuni
<span class="pagenum"><a name="Page_388" id="Page_388"></a>[388]</span>
di chiamarlo per ischerzo <span class="fnote">[Ammianus, lib. 27. Aurelius Victor, in Epitome.]</span> <i>Erba Parietaria</i>,
erba che si attacca alle muraglie.
Ma conferendo le cariche, neppur voleva
esserne ringraziato, quasi ch'egli fosse
più obbligato a chi le riceveva, che essi
a lui. Le ordinarie sue occupazioni consistevano
in dar udienze a chi ricorrea
per giustizia, per bisogni, per grazie, con
ispedir prontamente gli affari, specialmente
quelli che riguardavano il ben
pubblico. Sapeva unire la clemenza, la
piacevolezza colla severità e costanza
nel punire i cattivi, nel rimediare alle
ingiustizie de' magistrati, nel pacificar
fra loro le città discordi. Sotto di lui in
materia criminale non si proferiva sentenza
contro di chi era assente; nè per
meri sospetti, come si usava in addietro,
si condannava alcuno. Un bellissimo suo
rescritto vien riferito ne' Digesti <span class="fnote">[Lege 5. Digestis de Poenis.]</span>, cioè:
<i>Meglio è in dubbio lasciar impunito un
reo, che condannare un innocente</i>. Sotto
altri principi il fisco guadagnava sempre
le cause. Non già sotto Trajano, che anche
contra di sè amava che fosse fatta
giustizia. Quanto era egli lontano dal
rapire la roba altrui, altrettanto era alieno
dal nuocere o inferir la morte ad alcuno.
A' suoi tempi un solo de' senatori
fu fatto morire, ma per sentenza del senato,
e senza notizia di lui, mentre era
lungi da Roma: tanto era il rispetto
ch'egli professava a quel nobilissimo ordine <span class="fnote">[Plinius, in Panegyr.]</span>.
Ed appunto in quest'anno fu
bel vedere, come creato console egli
si contenesse nel senato, in esercitando
quest'eminente dignità. Nel primo giorno
dell'anno volle salito in palco nella pubblica
piazza prestare il giuramento di
osservar le leggi, solito a prestarsi dagli
altri consoli, ma non dagl'imperatori,
che se ne dispensavano. Portatosi al senato,
ordinò ad ognuno di dire con libertà
e sincerità i lor sentimenti, con
sicurezza di non dispiacergli. Così diceano
<span class="pagenum"><a name="Page_389" id="Page_389"></a>[389]</span>
anche gli altri Augusti, ma non di cuore,
e i fatti poi lo mostravano. Ordinò
ancora, che ai voti, i quali non meno
in Roma che per le provincie nel dì 3
di gennaio si faceano per la salute dell'imperadore,
s'aggiugnesse questa condizione:
<i>Purché egli governi a dovere
la Repubblica e procuri il bene di tutti.</i>
Egli stesso in pregare gli dii per sè medesimo,
solea dire: <i>Se pure la meriterò,
se continuerò ad essere quale sono stato
eletto, e se seguirò a meritar la stima e
l'affetto del Senato</i>. Con tal pazienza
accudiva egli ai pubblici affari, ascoltava
i dibattimenti delle cause, e con tanta
attenzione distribuiva le cariche, promovendo
sempre chi andava innanzi nel
merito, che il senato non potè contenersi
dal palesar la sua gioia con delle acclamazioni,
che mossero le lagrime al
medesimo Trajano, coprendosi intanto
il di lui volto di rossore, cioè di un contrassegno
vivo della sua modestia. E
verisimilmente il senato circa questi tempi
conferì a Trajano il glorioso titolo di
<i>Ottimo Principe</i>. Plinio nelle sue epistole
parla di molte cause agitate in questi
tempi nel senato, con aver Trajano ben
disaminati i processi, e custodita rigorosamente
l'osservanza delle leggi. Il primo
gran dono che fa Dio agli uomini,
quello è di dar loro un buon naturale, un
intendimento chiaro e un'indole portata
solamente al bene. Convien ben dire,
che ottimo fosse il talento di Trajano,
dacchè confessano gli storici, ch'egli poco
o nulla avea studiato di lettere, ed
era mancante d'eloquenza. Ma il suo
ingegno e giudizio, e il pendìo a quel
solo che è bene, supplivano questo difetto.
E però, benchè non fosse letterato,
sommamente amava e favoriva i letterati,
e chiunque era eccellente in qualsivoglia
professione.
</p>

<p>
<span class="pagenum"><a name="Page_390" id="Page_390"></a>[390]</span>
</p>

<hr />

<h2 class="hidden"><a name="CI" id="CI"></a>CI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Evaristo</span> papa 6.</td>
  </tr>
  <tr>
    <td><span class="sc">Trajano</span> imperadore 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Ulpio Nerva Trajano Augusto</span> per
la quarta volta, e <span class="sc">Sesto Articolajo</span>.
</p>

<p>
Credesi che l'uno di questi consoli
avesse nelle calende di marzo per successore
nel consolato <i>Cornelio Scipione
Orfito</i>, e che nelle calende di marzo fossero
sostituiti <i>Bebio Macro</i> e <i>Marco Valerio
Paolino</i>; e poi nelle calende di luglio
procedessero colla trabea consolare <i>Rubrio
Gallo</i> e <i>Quinto Celio Ispone</i>. Trovasi
un'iscrizione, da me <span class="fnote">[Thesaurus Novus Veter. Inscript., pag. 316,
num. 2.]</span> riferita, posta
a <i>Marco Epulejo</i> (forse <i>Apulejo</i>) <i>Procolo
Cepione Ispone</i>, ch'era stato console.
Sarebbe da vedere se si tratti del suddetto
<i>Ispone</i>. Per me ne son persuaso, quantunque
chiaro non apparisca in qual
anno cada il di lui consolato. Han creduto
molti storici, che in quest'anno avvenisse
la prima guerra di Trajano contra
dei Daci. Tali nondimeno son le
ragioni addotte dal giudiziosissimo cardinal
Noris <span class="fnote">[Noris, Epistola Consulari.]</span>, che pare doversi la medesima
riferire all'anno seguente. Nulladimeno
il Tillemont <span class="fnote">[Tillemont, Mémoires des Empereurs.]</span>, scrittore anch'esso
accuratissimo, inclinò a giudicarla
succeduta in questo anno. Più sicuro a
me sembra il differirla al seguente, quantunque
si possa credere cominciata la
rottura nel presente. Già vedemmo fatta
da Domiziano una vergognosa pace con
<i>Decebalo re dei Daci</i>, a cui egli s'obbligò
di pagare ogni anno certa somma di
danaro a titolo di regalo, che in fatti era
un tributo. All'animo grande di Trajano
parve troppo ignominiosa una sì fatta
concordia e condizione, nè egli si sentì
voglia di pagare <span class="fnote">[Dio, lib. 68.]</span>. Per questo rifiuto
Decebalo cominciò a formare un possente
armamento, e a minacciar le terre
<span class="pagenum"><a name="Page_391" id="Page_391"></a>[391]</span>
dell'imperio con delle sgarate. Forse
anche le sue genti commisero qualche
ostilità. Portossi perciò nell'anno susseguente
l'Augusto Trajano in persona
a que' confini, per dimandargliene conto;
ed allora, come io vo' credendo, ebbe
principio la prima guerra dacica. Non
istette certamente in ozio in questi tempi
Trajano. Stendevasi la di lui provvidenza
e liberalità a tutte le parti dell'imperio.
Abbiamo da Eutropio <span class="fnote">[Eutropius, in Breviario.]</span>, ch'egli riparò
le città della Germania, situate di là dal
Reno. Potrebbe ciò essere succeduto
nell'anno presente. E senza questo noi
sappiamo ch'egli fece far infinite fabbriche
per le città romane, e porti, e strade,
ed altre opere, o per utilità o per ornamento;
ed era facile a concedere ad esse
città privilegi ed esenzioni, e a sollevarle
ne' lor bisogni. Tale ancora il provavano
i particolari. Bastava avere avuta con
lui anche una mediocre familiarità, e
poi chiedere. A chi ricchezze, a chi compartiva
onori, rimandando consolati gli
altri colla promessa di dar ciò che allora
non potea. Ma particolarmente premiava
egli chi avea più merito; e laddove
sotto i precedenti Augusti chi era uomo
di petto, e odiava la servitù, e solea parlar
franco, o dispiaceva, o correva pericolo
dell'esilio o della vita: questi da
Trajano erano i più stimati, ben voluti
ed esaltati. E tuttochè la nobiltà sua propria
si stendesse poco indietro, pure
gran cura avea egli di chi procedeva
dagli antichi nobili romani, e li preferiva
agli altri negl'impieghi. Ne' tempi addietro
troppo spesso si vide, che i liberti
degl'imperatori la faceano da padroni
del pubblico e della corte stessa <span class="fnote">[Plinius, in Panegyrico.]</span>. Trajano,
scelti i migliori fra essi, se ne serviva
bensì, e li trattava assai bene; ma
in maniera che si ricordassero sempre
della lor condizione, e d'essere stati
schiavi; e che, per piacere, altra maniera
non v'era, che d'essere uomini dabbene
<span class="pagenum"><a name="Page_392" id="Page_392"></a>[392]</span>
e persone amanti dell'onore <span class="fnote">[Plinius, lib. 10, ep. 3.]</span>. Proibì
alle città il far dei regali col danaro del
pubblico, ma non volle che si potessero
ripetere i fatti prima di venti anni addietro,
per non rovinar molte persone, conchiudendo
il suo rescritto a Plinio: <i>Perchè
a me appartiene di non aver men
cura del bene de' particolari, che di quello
del pubblico</i>. Così procurava egli anche
alle città il risparmio delle spese.
Però sapendo <span class="fnote">[Idem, lib. 4, epist. 22.]</span> questa sua buona intenzione
Trebonio Rufino, duumviro,
cioè principal magistrato scelto dal popolo
di Vienna del Delfinato, proibì che
si facessero in quella città i giuochi ginnici,
i quali, oltre alla spesa, riuscivano
anche scandalosi e contrari a' buoni costumi,
perchè gli uomini nudi alla presenza
di tutto il popolo faceano la lotta.
S'opposero i cittadini. Fu portato l'affare
a Trajano, che raccolse i voti de' senatori.
Fra gli altri <i>Giulio Maurino</i> sostenne, che
non si doveano permettere que' giuochi
a quelle città, e poi soggiunse: <i>Volesse
Dio, che si potessero anche levar via da
Roma</i>, città perduta dietro a simili sconci
divertimenti.
</p>

<hr />

<h2 class="hidden"><a name="CII" id="CII"></a>CII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CII</span>. Indizione <span class="scp">XV</span>.</td>
  </tr>
  <tr>
    <td><span class="sc">Evaristo</span> papa 7.</td>
  </tr>
  <tr>
    <td><span class="sc">Trajano</span> imperadore 5.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Gajo Sosio Senecione</span> per la terza volta
e <span class="sc">Lucio Licinio Sura</span> per la seconda.
</p>

<p>
Certo è bensì che <i>Sura</i> fu console
ordinario nell'anno presente. Non v'ha
la medesima certezza di <i>Senecione</i>. Il
solo Cassiodoro quegli è, che cel mette
davanti. Discordano gli altri fasti. Ho io
seguitato in ciò i più che han trattato
de' consoli. Erano questi due i più cari
e favoriti che s'avesse Trajano, degni
bene amendue della di lui confidenza ed
affetto, perchè ornati di tutte quelle virtù
<span class="pagenum"><a name="Page_393" id="Page_393"></a>[393]</span>
che si ricercano in chi dee servire ad
un buon principe. Ma specialmente <span class="fnote">[Aurelius Victor, in Epitome. Dio, lib. 68.]</span>
amava egli <i>Licinio Sura</i>, per gratitudine,
avendo questi cooperato non poco, affinchè
Nerva adottasse Trajano. Salì
questo Sura a tal ricchezza e potenza,
che a sue proprie spese edificò un superbo
ginnasio, o sia la scuola de' lottatori al
popolo romano. Non andò egli esente
dai soffi dell'invidia, compagna ordinariamente
delle grandi fortune, avendo
più d'uno procurato d'insinuare in cuor
di Trajano dei sospetti della fedeltà di
questo suo favorito, calunniandolo come
giunto a meditar delle novità contra di
lui. Trajano, la prima volta che Sura l'invitò
seco a pranzo, v'andò senza guardie.
Volle per una flussione che aveva agli
occhi, farseli ugnere dal medico di Sura.
Fatto anche venire il di lui barbiere, si
fece radere la barba: chè così allora
usavano i Romani. Adriano fu quegli che
poi introdusse il portarla. Dopo aver
anche preso il bagno, Trajano si mise a
tavola, e allegramente desinò. Nel dì seguente
disse agli amici, che gli mettevano
in mal concetto Sura: <i>Se costui mi
avesse voluto ammazzare, n'ebbe jeri
tutta la comodità</i>. Fu ammirato un sì
fatto coraggio in Trajano, ben diverso
da que' principi deboli che temono di
tutto. Aggiugne Dione, che un altro saggio
di questa sua intrepidezza diede Trajano.
Nel crear sulle prime un prefetto
del pretorio (si crede che fosse <i>Saburano</i>)
dovea cingergli la spada al fianco.
Nuda gliela porse, dicendo: <i>Prendi questo
ferro, per valertene in mia difesa, se
rettamente governo: contra di me, se farò
il contrario</i>. Forse fu lo stesso Saburano,
come conghiettura Giusto Lipsio,
che gli dimandò licenza di ritirarsi, perchè
Plinio <span class="fnote">[Plinius, in Panegyrico, §. 86.]</span> attesta essere stato un prefetto
del pretorio, che antepose il piacere
della vita e della quiete agli onori della
corte. Trajano, perchè gli dispiaceva di
<span class="pagenum"><a name="Page_394" id="Page_394"></a>[394]</span>
perdere un uffizial sì dabbene, fece quanto
potè per ritenerlo. Vedendolo costante,
non volle rattristarlo col negargli la grazia;
ma l'accompagnò sino all'imbarco,
il regalò da par suo, e baciandolo, colle
lagrime agli occhi il pregò di ritornarsene
presto.
</p>

<p>
L'anno verisimilmente fu questo, in
cui Trajano con poderosa armata marciò
contro a Decebalo re dei Daci. Poco
sappiamo delle avventure di quella guerra.
Ecco quel poco che ne lasciò scritto Dione <span class="fnote">[Dio, lib. 68.]</span>.
Giunto che fu l'Augusto Trajano
ai confini della Dacia, veggendo Decebalo
tante forze in ordine, e un sì rinomato
imperadore in persona venuto contra di
lui, spedì tosto deputati per esibirsi pronto
alla pace. Trajano, oltre al non fidarsi
di lui, un gran prurito nudriva di acquistar
gloria per sè e di ampliare il romano
imperio: però, senza voler prestare
orecchio a proposizione alcuna, andò
innanzi. Si venne ad una terribil battaglia,
che costò di gran sangue ai Romani,
ma colla sconfitta de' nemici. Raccontasi
che in tal congiuntura girando Trajano,
per osservare se i soldati feriti erano
ben curati, al trovare che mancavano
fasce per legar le ferite, fece mettere in
pezzi la veste propria, perchè servisse a
quel bisogno. Con grande onore data fu
sepoltura agli estinti; ed alzato un altare,
acciocchè ne' tempi avvenire si celebrasse
il loro anniversario. Col vittorioso
esercito s'andò poi di montagna in montagna
inoltrando Trajano, finchè pervenne
alla capitale della Dacia, che si crede
<i>Sarmigetusa</i>, città posta in quella provincia
che oggidì appelliamo Transilvania;
che divenne poi colonia de' Romani col
nome di <i>Ulpia Trajana</i> <span class="fnote">[Thesaurus Novus Veter. Inscription.,
p. 1121, 7; 1127, 112.]</span>. Nel medesimo
tempo <i>Lucio Quieto</i>, Moro di nazione,
uffizial valoroso, da un'altra parte
fece grande strage e molti prigioni dei
Daci; e a <i>Massimo</i>, uno de' generali,
riuscì di prendere una buona fortezza;
<span class="pagenum"><a name="Page_395" id="Page_395"></a>[395]</span>
entro la quale si trovò la sorella di Decebalo.
Allora dovette accadere ciò che
narra Pietro Patrizio <span class="fnote">[Petrus Patricius, de Legationib., Tom. 1,
Hist. Byzantin.]</span>, cioè che Decebalo
mandò a Trajano prima alcuni
de' suoi conti, poscia altri de' suoi principali
uffiziali a supplicarlo di pace, esibendosi
di restituir l'armi e le macchine
da guerra, e gli artefici guadagnati nella
guerra fatta a' tempi di Domiziano <span class="fnote">[Dio, lib. 68.]</span>.
Accettò Trajano le proposizioni, con aggiugnervi
che Decebalo smantellasse le
fortezze, rendesse i disertori, cedesse il
paese occupato ai circonvicini, e tenesse
per amici e nemici quei del popolo romano.
Decebalo, suo malgrado, venne a
prostrarsi a' piedi di Trajano, e ad implorar
la sua grazia ed amicizia. Non si sa,
se in questa prima guerra e pace Trajano
restasse in possesso di Sarmigetusa,
e di quanto egli avea conquistato in
quelle contrade. Certo è, che per questa
impresa riportò egli il titolo di Dacico,
nè aspettò a conseguirlo nell'anno seguente,
come immaginò il Mezzabarba <span class="fnote">[Mediobarbus, Numismat. Imperator.]</span>;
ma nel presente, siccome ancora
apparisce da due iscrizioni da me date
alla luce <span class="fnote">[Thesaurus Novus Inscription., pag. 449, 2,
450, 1.]</span>, nelle quali è chiamato <i>Dacico</i>,
correndo la sua <i>tribunizia podestà</i>
V, che terminava circa il fine di ottobre
in quest'anno.
</p>

<hr />

<h2 class="hidden"><a name="CIII" id="CIII"></a>CIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CIII</span>. Indizione <span class="scp">I</span>.</td>
  </tr>
  <tr>
    <td><span class="sc">Evaristo</span> papa 8.</td>
  </tr>
  <tr>
    <td><span class="sc">Trajano</span> imperadore 6.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Ulpio Nerva Trajano Augusto</span> per
la quinta volta e <span class="sc">Lucio Appio Massimo</span>
per la seconda.
</p>

<p>
Intorno ai consoli di quest'anno han
disputato vari letterati, pretendendo che
il consolato quinto di <i>Trajano</i>, e il secondo
di <i>Massimo</i> cadano nell'anno
<span class="pagenum"><a name="Page_396" id="Page_396"></a>[396]</span>
seguente <span class="fnote">[Noris, Epistol. Consulari.]</span>; e che ciò si deduca da due o tre
medaglie, nelle quali Trajano, correndo
la sua <i>settima podestà tribunizia</i>, è chiamato
CO<i>nSul</i> IIII. DE<i>Signatus</i> V. Ma
concorrendo gli antichi fasti ne' consoli
sopraccitati, si può forse dubitare della
legittimità di quelle monete, oppur di
errore ne' monetari. Finchè si scuoprano
migliori lumi, io mi attengo qui al Panvinio,
al Pagi, al Tillemont e ad altri,
che non ostante l'opposizione di quelle
medaglie, mettono in quest'anno il consolato
quinto di Trajano. <i>Massimo</i>, il secondo
d'essi consoli, verisimilmente è
quel medesimo che nell'anno precedente
s'era segnalato nella guerra dacica, e
fu premiato per la sua prodezza coll'insigne
dignità del consolato. Era <span class="fnote">[Dio, lib. 68.]</span> già
tornato a Roma nel precedente anno il
vittorioso Trajano. Perchè egli da saggio
e buon principe cercava il proprio onore,
nè dimenticava quello del senato romano,
avea fra l'altre condizioni obbligato
Decebalo a spedire ambasciatori a Roma,
per supplicare il senato di accordargli
la pace, e di ratificare il trattato. Vennero
essi verisimilmente in quest'anno,
e introdotti nel senato, deposero l'armi,
e colle mani giunte a guisa degli schiavi,
in poche parole esposero la lor supplica.
Furono benignamente ascoltati, e confermata
la pace: il che fatto, ripigliarono
l'armi, e se ne tornarono al loro paese.
Trajano dipoi celebrò il suo trionfo per
la vittoria riportata dei Daci: e v'ha una
medaglia <span class="fnote">[Mediobarbus, in Numism. Imperat.]</span>, creduta indizio di questo
suo trionfo, dove comparisce la <i>Tribunizia
Podestà</i> VII; il che può far credere
differita questa funzion trionfale agli ultimi
due mesi dell'anno corrente. Ma
quivi egli è intitolato CONSUL IIII; il
che si oppone alla credenza ch'egli nell'anno
presente procedesse console <i>per
la quinta volta</i>. Un qualche dì potrebbe
disotterrarsi alcuna iscrizione o medaglia
che dileguasse le tenebre, nelle quali resta
<span class="pagenum"><a name="Page_397" id="Page_397"></a>[397]</span>
involto questo punto di storia e cronologia.
Aveva Trajano trovato nelle parti
della Dacia <i>Dione Grisostomo</i> eloquentissimo
oratore e filosofo greco, di cui restano
tuttavia le orazioni. Seco il condusse
a Roma, e tale stima ne mostrò,
che, se dice il vero Filostrato <span class="fnote">[Philostratos, in Sophist.]</span>, nel
suo stesso carro trionfale il volle presso
di sè, con volgersi di tanto in tanto a lui
per parlargli e far conoscere al pubblico
quanto l'apprezzasse. Al trionfo tenne
dietro un combattimento pubblico di
gladiatori, e un divertimento di ballerini
che Trajano, dopo averli due anni prima
cacciati di Roma, ripigliò, dilettandosi
dei loro giuochi, e sopra gli altri amando
Pilade uno di essi. Ma s'egli
talvolta si ricreava con tali spettacoli,
ciò non pregiudicava punto agli affari;
e massimamente s'applicava il vigilante
imperadore all'amministrazione della
giustizia. Una bellissima villa era posseduta
da Trajano a Centocelle, oggidì
Cività Vecchia, dove egli andava
talvolta a villeggiare, con attendere anche
ivi alla spedizion delle cause e liti
più rilevanti. Plinio <span class="fnote">[Plinius, lib. 4, epist. 31.]</span> scrive d'essere
stato chiamato a quel delizioso soggiorno
(probabilmente in quest'anno) per assistere
ad alcuni giudizii ch'egli descrive.
Fra gli altri era accusato Euritmo, liberto
e procurator di Trajano, di aver falsificati
in parte i codicilli di <i>Giulio Tirone</i>, i cui
eredi alla presenza di Trajano pareva
che non si attentassero a proseguir la
causa, trattandosi di un uffizial di casa
del principe. Fece lor animo il giusto
principe, con dire: <i>Eh che colui non è
Policleto</i> (liberto favorito di Nerone) <i>nè
io son Nerone</i>. Abbiamo dal medesimo
Plinio, che Trajano in questi tempi facea
fabbricare un porto vastissimo a foggia
di un anfiteatro. Già era compiuto il
braccio sinistro, si lavorava al destro, e
vi si andavano conducendo per mare
grossissimi sassi. Tolomeo <span class="fnote">[Ptolomaeus, Geograph.]</span> parla del
<span class="pagenum"><a name="Page_398" id="Page_398"></a>[398]</span>
porto di Trajano, lo stesso che oggidì
Cività Vecchia; e Rutilio nel suo Itinerario
ne fece la descrizione <span class="fnote">[Rutilius, in Itinerar.]</span>.
</p>

<hr />

<h2 class="hidden"><a name="CIV" id="CIV"></a>CIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CIV</span>. Indizione <span class="scp">II</span>.</td>
  </tr>
  <tr>
    <td><span class="sc">Evaristo</span> papa 9.</td>
  </tr>
  <tr>
    <td><span class="sc">Trajano</span> imperadore 7.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Licinio Sura</span> per la terza volta, e
<span class="sc">Publio Orazio Marcello</span>.
</p>

<p>
Il cardinal Noris, il Fabretti e il
Mezzabarba stimarono che questi fossero
i consoli dell'anno precedente, e che
nel presente <i>Trajano Augusto</i> per la quinta
volta, insieme, con <i>Appio Massimo</i>,
amministrassero il consolato. Finchè si
possa meglio chiarir questo punto, io
seguito gli antichi Fasti, abbracciati in
ciò anche dal Panvinio, dal Pagi, dal Tillemont
e da altri. Disputa ancora c'è
intorno al primo d'essi consoli, credendo
alcuni ch'egli sia stato non già <i>Sura</i>,
ma Suburrano. Sarebbe da desiderare
<i>qualche</i> marmo che decidesse la quistione.
Uno dei più riguardevoli amici di
Trajano fu il suddetto <i>Orazio Marcello</i>.
Le conghietture dei migliori letterati
concorrono <span class="fnote">[Loydius, Pagius, Tillemont et alii.]</span> a persuaderci, che in
quest'anno prendesse origine la seconda
guerra dacica. Non sapea digerir <i>Decebalo</i>
la pace fatta con Trajano, perchè
comperata con troppo dure condizioni;
e però subito che si vide rimesso in arnese,
cominciò delle novità, e a chiedere
un nuovo accordo, lamentandosi specialmente,
che molti dei suoi sudditi passavano
al servigio dei Romani. Perchè
nulla potè ottenere, determinò di venir
di bel nuovo all'armi <span class="fnote">[Dio, lib. 68.]</span>. Diedesi dunque
a far gente, a fortificar i suoi luoghi,
ad accogliere i disertori romani, e a sollecitare
i circonvicini popoli, acciocchè
entrassero seco in lega, per timore, diceva
egli, che un dietro l'altro non rimanessero
oppressi dall'armi romane.
<span class="pagenum"><a name="Page_399" id="Page_399"></a>[399]</span>
Gli Sciti, cioè i Tartari, ed altre nazioni
si unirono con lui. A chi ricusò di
sposare i di lui disegni, fece aspra guerra,
e tolse ancora ai Jazigi una parte
del loro paese. Queste furono le cagioni,
per le quali il senato romano dichiarò
Decebalo nemico pubblico, e Trajano fece
tutti gli opportuni preparamenti per
domarne la ferocia. Se sussiste ciò che
racconta Eusebio <span class="fnote">[Euseb., in Chron.]</span>, in quest'anno Roma
vide bruciata la casa d'oro, cioè,
per quanto si può credere, una parte di
quella fabbricata da Nerone, che si dovea
essere salvata nell'incendio precedente.
Furono di parere il Loidio e il
Tillemont, che circa questi tempi <i>Plinio</i>
il giovane, già stato console, fosse inviato
da Trajano al governo del Ponto e della
Bitinia, non come proconsole, ma come
vicepretore colla podestà consolare. Scabrosa
è la quistione del tempo in cui ciò
avvenne, e mancano notizie per poterla
decidere. A me perciò sarà lecito di differir
più tardi quest'impiego di Plinio,
siccome han fatto il Noris, il Pagi, il
Bianchini ed altri.
</p>

<hr />

<h2 class="hidden"><a name="CV" id="CV"></a>CV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CV</span>. Indizione <span class="scp">III</span>.</td>
  </tr>
  <tr>
    <td><span class="sc">Evaristo</span> papa 10.</td>
  </tr>
  <tr>
    <td><span class="sc">Trajano</span> imperadore 8.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Tiberio Giulio Candido</span> per la seconda
volta e <span class="sc">Aulo Giulio Quadrato</span> per la
seconda.
</p>

<p>
Tre iscrizioni spettanti a questi consoli
ho io rapportate altrove <span class="fnote">[Thesaurus Novus Inscription., pag. 316,
n. 3 et seq.]</span>. Credesi
che l'anno presente quel fosse, in cui
l'Augusto Trajano imprese la seconda
sua spedizione contra di <i>Decebalo re dei
Daci</i>, per aver egli creduta necessaria la
sua presenza anche questa volta contro
ad un sì riguardevole avversario, e che
non fosse impresa da fidare ai soli suoi
generali. <i>Adriano</i>, suo cugino, che fu poi
imperadore, ed era stato in quest'anno
<span class="pagenum"><a name="Page_400" id="Page_400"></a>[400]</span>
tribuno della plebe <span class="fnote">[Spartianus, in Hadriano.]</span>, andò servendolo
per comandante della legione minervia,
e vi si portò così bene, che Trajano il
regalò di un diamante, a lui donato da
Nerva <span class="fnote">[Dio, lib. 68.]</span>. Non erano certamente le forze
di Decebalo tali da poter competere con
quelle di Trajano, il quale seco menava un
potentissimo agguerrito esercito. Perciò
tentò il Dacio altre vie per liberarsi, se
gli veniva fatto, dall'imminente tempesta,
con inviar nella Mesia, dov'era giunto
l'imperadore, dei disertori bene
instruiti per ucciderlo. Poco mancò che
non succedesse il nero attentato, perchè
Trajano, oltre alla sua facilità di dare in
tutti i tempi udienza, spezialmente la dava
a tutti nell'occorrenze della guerra.
Per buona fortuna osservati alcuni cenni
di un di costoro, fu preso, e messo
a' tormenti, confessò le tramate insidie:
il che sconcertò anche le misure degli
altri. Un'altra vigliaccheria pur fece
Decebalo. Dato ad intendere a <i>Longino</i>
uno de' più sperimentati generali d'armi
che s'avessero i Romani, di volersi
sottomettere ai voleri dell'imperadore,
l'indusse a venire ad una conferenza
con lui; ma da disleale il ritenne prigione,
sforzandosi poi di ricavar da lui i
disegni e segreti di Trajano. La costanza
di questo generale in tacere fu qual
si conveniva ad un uomo d'onore par
suo. Decebalo il fece bensì slegare, ma
il mise sotto buone guardie, con iscrivere
poscia a Trajano d'essere pronto
a rilasciar Longino, ogni volta che si
volesse trattar di pace: altrimenti minacciava
di torgli la vita. Trajano, benchè
irritato forte dall'iniquo procedere
di costui, gli rispose con molto riguardo,
cioè mostrando di non fare tal caso della
persona e salute di Longino, che volesse
comperarla troppo caro; ma senza
trascurare la difesa della vita di quel
suo uffiziale. Stette in forse Decebalo,
qual risoluzione ne avess'egli da prendere
intorno a Longino; e perchè forse
<span class="pagenum"><a name="Page_401" id="Page_401"></a>[401]</span>
si lasciò intendere di volerlo far morire
sotto i tormenti, Longino guadagnò un
liberto d'esso Decebalo, che gli procurò
del veleno; e, per salvarlo dalle mani del
padrone, ottenne di poterlo spedire a
Trajano, sotto pretesto di procurar un
accordo. Il che eseguito, prese Longino
il veleno, e si sbrigò dal mondo. Allora
Decebalo inviò a Trajano un centurione
già fatto prigione con Longino, e seco
dieci altri prigionieri, esibendogli il corpo
di Longino, perchè Trajano gli restituisse
quel liberto. Ma l'imperadore che
trovava aliena dal decoro del romano
imperio una tal proposizione, nè gli volle
consegnare il liberto, e neppur lasciò
tornare a lui il centurione, siccome preso
contro il diritto delle genti.
</p>

<p>
Pare che fondatamente si possa dedurre
da quanto narra Dione <span class="fnote">[Dio, lib. 68.]</span>, che
nel presente anno nulla di rilevante fosse
operato da Trajano per conto della
guerra contra di Decebalo. Le applicazioni
sue prima di esporsi a maggiori
imprese, consisterono in far fabbricar
un ponte di pietra sul Danubio. Considerava
il saggio condottiere d'armate,
che essendo egli passato di là da quel
fiume, se venissero assaliti i Romani dai
Barbari, poteva esser loro impedito il
ritirarsi di qua, ed anche il ricevere
nuovi rinforzi. Però volendo assicurarsi
di simili pericolosi avvenimenti, e mettere
una stabile buona comunicazione
fra il paese signoreggiato di qua e di là
dal Danubio, volle prima che si edificasse
un ponte su quel fiume, per quanto
credono alcuni <span class="fnote">[Cellarius Georg., Tom. I.]</span>, tra Belgrado e Widen:
intorno a che è da vedere il Danubio del
conte Marsigli <span class="fnote">[Marsilius, in Danubii descriptione.]</span>. Altre opere di somma
magnificenza fece Trajano, ma questa
andò innanzi alle altre, per sentimento di
Dione, il quale non sapea abbastanza ammirarla
nè decidere qual fosse più grande,
o la spesa occorsa per sì gran lavoro,
o l'arditezza del disegno. Ognun sa che
<span class="pagenum"><a name="Page_402" id="Page_402"></a>[402]</span>
vastissimo fiume sia in quelle parti il
Danubio, e tuttochè fosse scelto pel ponte
il più stretto che si potesse dell'alveo
suo, ciò nonostante occorreva un ponte
di lunga estensione; e cresceva anche
la difficoltà, perchè le acque ristrette in
quel sito tanto più veloci e rapide correano,
e il fondo del fiume, ricco sempre
d'acque, era profondissimo e pieno di
gorghi di fango. Ma alla potenza e al
voler di un Trajano nulla era difficile.
Senza poter divertire le acque del fiume,
quivi furono piantate venti smisurate
pile tutte di grossissimi marmi quadrati,
alte cento cinquanta piedi senza i fondamenti,
larghe sessanta, distanti l'una
dall'altra cento settanta, ed unite insieme
con archi e volte. L'architetto fu
<i>Apollodoro Damasceno</i>: <span class="fnote">[Procopius, lib. 4, de Ædific.]</span> e di qua e
di là da esso ponte furono fabbricati due
forti castelli per guardia del medesimo.
Eppure questa mirabil fabbrica da lì a
pochi anni si vide in parte smantellata,
non già dai barbari, ma da <i>Adriano</i> successor
di Trajano, col pretesto, che per
quel medesimo ponte i Barbari potrebbono
passare ai danni de' Romani. Ma
da quando in qua non potea la potenza
romana difendere un ponte, difeso da
due castelli? Oltre di che, nel verno tutto
il Danubio agghiacciato non era forse
un vasto ponte ai Barbari per passar di
qua, se volevano? Però fu creduto, e
con più ragione, che Adriano, mosso da
invidia per non poter giugnere alla gloria
di Trajano, così gloriosa memoria di
lui volesse piuttosto distrutta. Vi restarono
in piedi solamente le pile; e queste
ancora a' tempi di Procopio non comparivano
più. In questo anno parimente,
per quanto si raccoglie dalle medaglie <span class="fnote">[Mediobarbus, Numism. Imperat.]</span>,
e da Dione <span class="fnote">[Dio, lib. 68.]</span>, l'Arabia Petrea, che avea
in addietro avuti i propri re, fu sottomessa
con altri popoli all'imperio romano
per valore di <i>Auto Cornelio Palma</i>
governatore della Soria, e stato già console
<span class="pagenum"><a name="Page_403" id="Page_403"></a>[403]</span>
nell'anno 99. Una nuova Era perciò
cominciarono ad usar le città di Samosata,
Bostri, Petra ed altre di quelle
contrade.
</p>

<hr />

<h2 class="hidden"><a name="CVI" id="CVI"></a>CVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CVI</span>. Indizione <span class="scp">IV</span>.</td>
  </tr>
  <tr>
    <td><span class="sc">Evaristo</span> papa 11.</td>
  </tr>
  <tr>
    <td><span class="sc">Trajano</span> imperadore 9.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Ceionio Comodo vero</span> e <span class="sc">Lucio
Tuzio Cereale</span>.
</p>

<p>
Il primo di questi consoli, cioè <i>Comodo
Vero</i>, fu padre <i>di Lucio Vero</i>, che
noi vedremo a suo tempo adottato da
Adriano Augusto. Il secondo console
nella cronica di Alessandria è chiamato
<i>Ceretano</i> in vece di <i>Cereale</i>, e fu creduto
dal Tillemont <span class="fnote">[Tillemont, Mémoires des Empereurs.]</span> diverso da <i>Tuzio Cereale</i>.
Ma sufficiente ragione non v'ha,
per aderire alla di lui opinione, siccome
neppure di tener con lui, che nell'anno
precedente avesse fine la seconda guerra
dacica. Chiaramente scrive Dione <span class="fnote">[Dio, lib. 68.]</span>,
che Trajano, dopo aver fatto il meraviglioso
ponte sul Danubio (impresa che
senza fallo costò gran tempo e danari),
passò di là da quel fiume, e fece la guerra
piuttosto con sicurezza, che con celerità;
non volendo arrischiar combattimenti,
e procedendo a poco a poco nel
paese nemico. Plinio <span class="fnote">[Plinius, lib. 8, Epistol. 4.]</span> con poche parole
riconosce, che immense fatiche durò
l'esercito romano, guerreggiando in
que' montuosi paesi, e gli convenne accamparsi
in montagne scoscese, condurre
fiumi per nuovi alvei, e far altre azioni,
che pareano da non credersi, come
simili alle fole. Dione <span class="fnote">[Dio, lib. 68.]</span> aggiugne,
aver Trajano in tal congiuntura dati
segni di singolar valore e di savia condotta,
e che l'esempio suo servì ai soldati
per gareggiare insieme in esporsi a
molti pericoli, e per giugnere al sommo
<span class="pagenum"><a name="Page_404" id="Page_404"></a>[404]</span>
della bravura. Fra gli altri un cavaliere
che, ferito in una zuffa, fu portato alle
tende per farsi curare, dacchè intese disperata
la di lui guarigione, mentr'era
ancor caldo, rimontò a cavallo, e tornato
alla mischia, vendè ben caro ai nemici
il poco che gli restava di vita. Le apparenze
sono, che nè pure in quest'anno
con tutti i suoi progressi Trajano terminasse
la guerra suddetta, come altri
han creduto. Tutte le medaglie <span class="fnote">[Mediobarb., in Numism. imperator.]</span> riferite
dall'Occone e dal Mezzabarba, per
indizio che nel presente anno Decebalo
fosse vinto, e ridotta la Dacia in provincia
dell'imperio romano, nulla concludono,
perchè possono appartenere anche
nell'anno 107 e 108. Però chi dei moderni
scrive, che Trajano non solamente
tornò in quest'anno a Roma, e dopo avere
ordinata una strada per le paludi
pontine, partì tosto alla volta dell'Oriente,
con trovarsi in Antiochia ne' primi
giorni dell'anno seguente, probabilmente
anticipò di troppo le di lui imprese.
E noi abbiamo bensì dalla cronica
alessandrina <span class="fnote">[Cronicum Paschale, seu Alexandrinum.]</span> sotto quest'anno, che
mossa guerra dai Persiani, dai Goti, e
da altri popoli al romano impero, Trajano
marciò contra di loro e sospese
l'esazion de' tributi sino al suo ritorno;
ma questo ha ciera di favola. Più che
mai abbisognava egli allora di danaro;
e senza dubbio avvenne molto più tardi
la guerra co' Persiani, o sia co' Parti.
Può ben verificarsi quella guerra dacica,
perchè sotto nome di Goti venivano in
que' tempi anche i Daci, come attestano
Dione e Giordano. Rapporta il Panvinio <span class="fnote">[Panvinius, Fast. Consular.]</span>
a quest'anno l'iscrizione posta
a <i>Lucio Valerio Pudente</i>, il quale, benchè
in età di soli tredici anni, nel sesto
lustro de' giuochi capitolini fatti in Roma,
fu vincitore, e riportò la corona
sopra gli altri poeti latini.
</p>

<p>
<span class="pagenum"><a name="Page_405" id="Page_405"></a>[405]</span>
</p>

<hr />

<h2 class="hidden"><a name="CVII" id="CVII"></a>CVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CVII</span>. Indizione <span class="scp">V</span>.</td>
  </tr>
  <tr>
    <td><span class="sc">Evaristo</span> papa 12.</td>
  </tr>
  <tr>
    <td><span class="sc">Trajano</span> imperadore 10.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Licinio Sura</span> per la terza volta, e
<span class="sc">Caio Sosio Senecione</span> per la quarta.
</p>

<p>
Ma questo <i>Sura</i> da Sparziano <span class="fnote">[Spartianus, in Vita Hadriani.]</span> vien
detto <i>Consul bis</i> nell'anno presente insieme
con <i>Serviano</i>. All'incontro il Panvinio <span class="fnote">[Panvinius, Fast. Consular.]</span>
con altri fu di parere, che i due
suddetti ordinari consoli nelle calende
di luglio avessero per successori <i>Cajo
Giulio Servilio Orso Serviano</i>, che avea
sposata <i>Paolina</i> sorella di <i>Adriano</i>, e cugina
di <i>Trajano</i>, e fu molto amico di Plinio,
e <i>Surano</i> per la seconda volta. Certo
non mancano imbrogli ne' fasti
consolari; ed è ben facile il prendere
degli abbagli nell'assegnare ai consoli
sostituiti il preciso anno del loro consolato.
Nel presente si può ragionevolmente
credere che Trajano, con felicità bensì,
ma dopo immense fatiche, conducesse a
fine la seconda guerra contro de' Daci.
Per attestato di Dione <span class="fnote">[Dio, lib. 68.]</span> s'impadronì
egli della reggia di Decebalo, o sia della
capitale della Dacia, chiamata Sarmigetusa:
il che reca indizio, ch'egli non ne
fosse restato in possesso nella pace stabilita
dopo la prima guerra. Pertanto
Decebalo, veggendosi spogliato di tutto il
suo paese, ed in pericolo ancora di restar
preso, piuttosto che venire in man
dei nemici, si diede la morte da sè stesso,
e il capo suo fu portato a Roma. Così
pervenne tutta la Dacia in potere del popolo
romano, e Trajano ne formò una
provincia, con fondare in Sarmigetusa
una colonia, nominata nelle iscrizioni
della Transilvania, che il Grutero ed
io <span class="fnote">[Gruterus, Thesaur. Inscription.]</span> abbiam dato alla luce. In oltre abbiam
da Dione che Decebalo, trovandosi
in mal punto, affinchè i suoi tesori non
<span class="pagenum"><a name="Page_406" id="Page_406"></a>[406]</span>
cadessero in mano de' Romani, distornò
il corso del fiume Sargezia, che passava
vicino al suo palazzo, e fatta cavare una
gran fossa in mezzo al seccato lido di
quel fiume, vi seppellì una gran copia
d'oro, d'argento e d'altre cose preziose,
che si poteano conservare. Quindi ricoperto
il sito con terra e con grossi sassi,
tornò a far correre l'acqua pel solito
alveo. I prigioni da lui adoperati per
quella fattura, acciocchè non rivelassero
il segreto, furono tosto uccisi. Ma essendo
poi stato preso dai Romani Bicilis,
uno de' familiari più confidenti di Decebalo,
questi scoprì tutto a Trajano, il
quale ne seppe ben profittare. Rimasto
spolpato quel paese, ebbe cura Trajano
di mandarvi ad abitare un numero infinito
di persone, e di fondarvi, oltre alla
suddetta, altre colonie, che si veggono
menzionate da Ulpiano <span class="fnote">[Lege Sciendum ff. de Censibus.]</span>: con che divenne
la Transilvania una fioritissima
provincia de' Romani, essendosi perciò
in quelle parti trovate negli ultimi due
secoli molte iscrizioni romane, che si
leggono presso il suddetto Grutero, presso
il Reinesio, e nel mio nuovo Tesoro.
</p>

<hr />

<h2 class="hidden"><a name="CVIII" id="CVIII"></a>CVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CVIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Alessandro</span> papa 1.</td>
  </tr>
  <tr>
    <td><span class="sc">Trajano</span> imperadore 11.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Appio Annio Trebonio Gallo</span> e <span class="sc">Marco
Atilio Metilio Bradua</span>.
</p>

<p>
V'ha chi dà il cognome di <i>Treboniano</i>
al primo di questi consoli; ma in due
iscrizioni, riferite dal Panvinio <span class="fnote">[Panvinius, Fast. Consul.]</span>, si
legge <i>Trebonio</i>. Se crediamo al medesimo
Panvinio, nelle calende di marzo succederono
nel consolato <i>Cajo Giulio Africano</i>
e <i>Clodio Crispino</i>. Ma un'iscrizione,
conservata in Verona, e riferita dal
marchese Scipione Maffei, e poscia anche
da me <span class="fnote">[Thesaur. Novus Veter. Inscription., p. 317,
num. 4.]</span>, ci fa sufficientemente conoscere,
<span class="pagenum"><a name="Page_407" id="Page_407"></a>[407]</span>
che nel dì 23 di agosto dell'anno
presente erano consoli <i>Appio Annio Gallo</i>
e <i>Lucio Verulano Severo</i>, o pur <i>Severiano</i>.
O sul fine del precedente anno, o
nella primavera del presente, sbrigato
dagli affari della Dacia, se ne ritornò
Trajano a Roma, ed ivi celebrò il secondo
suo trionfo dei Daci con magnifiche
feste, e massimamente perchè correvano
i decennali del suo imperio, che solevano
solennizzarsi con gran pompa <span class="fnote">[Dio, lib. 68.]</span>. Attesta
Dione che, arrivato Trajano a Roma, vennero
molte ambascerie di nazioni barbare,
e fino dall'India a visitarlo, chi per
bisogni, chi per ossequio. Quattro mesi
durarono in Roma i pubblici spettacoli e
divertimenti, consistenti per lo più in combattimenti
di lioni e di altre feroci bestie,
oppur di gladiatori. Giorni vi furono, nei
quali si videro uccisi mille di questi fieri
animali, e in più altri arrivò la somma a
diecimila. Si fece conto che anche dieci migliaja
di gladiatori diedero orrida mostra
della lor arte, combattendo fra loro negli
anfiteatri. In questi tempi ancora attese
Trajano a formare e selciare una
strada pubblica per le paludi pontine,
con fabbricar anche case e ponti di gran
magnificenza lungo di essa via, per comodo
de' viandanti e del commercio. E
perchè si trovava molta moneta o di
bassa lega, o strozzata, o falsa; ordinò il
saggio imperadore, che tutta fosse portata
alla zecca, dove fu disfatta per rifarne
della buona e di giusto peso. A
quest'anno si crede che appartenga il
terzo congiario o regalo, che Trajano
diede al popolo romano, espresso da
una medaglia, riferita dal Mezzabarba <span class="fnote">[Mediobarb., in Numism. Imperat.]</span>.
Mette il Tillemont <span class="fnote">[Tillemont, Mémoires des Empereurs.]</span> con altri scrittori
in questi tempi la spedizion di Trajano
contro de' Parti, o sia de' Persiani;
ma certamente è da anteporre la sentenza
d'altri, che molto più tardi parlano
di quelle imprese. Succedette, secondo
<span class="pagenum"><a name="Page_408" id="Page_408"></a>[408]</span>
la cronica di Damasco <span class="fnote">[Anastas., Bibliothec.]</span>, nel presente
anno il glorioso martirio di <i>santo Evaristo
papa</i>, in cui luogo fu posto <i>Alessandro</i>.
</p>

<hr />

<h2 class="hidden"><a name="CIX" id="CIX"></a>CIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CIX</span>. Indizione <span class="scp">VII</span>.</td>
  </tr>
  <tr>
    <td><span class="sc">Alessandro</span> papa 2.</td>
  </tr>
  <tr>
    <td><span class="sc">Trajano</span> imperadore 12.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Aulo Cornelio Palma</span> per la seconda
volta, e <span class="sc">Cajo Calvisio Tullo</span> per la
seconda.
</p>

<p>
Si tien per certo, che a questi consoli
ordinari fossero sostituiti (forse nelle
calende di luglio) <i>Publio Elio Adriano</i>,
che poi divenne imperadore, e <i>Lucio Publilio</i>,
o piuttosto <i>Publicio Celso</i>. Era
stato <i>Adriano</i> pretore in Roma nell'anno
107, per testimonianza di Sparziano <span class="fnote">[Spartian., in Vita Hadriani.]</span>,
e Trajano gli avea donato due milioni
di sesterzi, che si credono far la somma
di cinquantamila scudi d'argento, acciocchè
potesse celebrare i giuochi soliti a
darsi da chi entrava in quel riguardevole
uffizio. Pretende il Salmasio <span class="fnote">[Salmas., in Notis ad Spartian.]</span>, che
Sparziano scrivesse il doppio. Fu nel
precedente anno inviato con titolo di
legato pretorio, o sia di vicepretore esso
Adriano nella bassa Pannonia: mise in
dovere i Sarmati, che aveano fatto qualche
novità ne' confini dell'imperio romano;
restituì la disciplina fra le milizie
di quelle parti; e fece altre azioni, per
le quali si meritò il consolato nell'anno
presente. Non avea figliuoli Trajano, e
Adriano suo cugino non ometteva diligenza
ed arte alcuna per giungere a succedergli
nell'imperio, aiutandosi spezialmente
con far la corte alla imperadrice
Plotina, e col tenersi amico <i>Lucio Licinio
Sura</i>, uno de' favoriti di Trajano. Fu
appunto in quest'anno, che Sura gli diede
la buona nuova, qualmente Trajano
<span class="pagenum"><a name="Page_409" id="Page_409"></a>[409]</span>
pensava di adottarlo; e perchè i cortigiani
ed amici di esso imperadore scoprirono
qualche barlume di questa sua
intenzione, laddove prima mostravano
di poco stimare, anzi di sprezzare Adriano,
da lì innanzi cominciarono ad onorarlo,
e a procacciarsi la di lui amicizia. Mancò
poi di vita, forse circa questi tempi, il
medesimo <i>Sura</i>. Trajano, che si serviva
di lui per farsi dettar le allocuzioni al
senato e al popolo, perchè egli sapea
poco di lettere, non ignorando che Adriano,
siccome persona letterata, era capace
di servirlo in quella funzione, il volle
presso di sè, e si valeva della di lui penna;
il che gli accrebbe la familiarità e
l'amor di Trajano. Al defunto Sura fece
fare Trajano un solenne funerale, ed alzare
una statua per gratitudine <span class="fnote">[Dio, lib. 68.]</span>. Lo
stesso fece egli dipoi alla memoria di
<i>Sosio Senecione</i> e di <i>Palma</i> e di <i>Celso</i>,
che abbiam detto essere stati consoli nell'anno
presente, come ad amici suoi
cari. Noi sappiamo che <i>Cajo Plinio Cecilio
Secondo</i>, rinomatissimo autore del
panegirico di Trajano, dopo essere stato
console nell'anno 100, fu poi mandato
con titolo di vicepretore al governo della
Bitinia e del Ponto. Le sue lettere
scritte di là a Trajano si leggono nel libro
decimo. Ma per quanto finora abbiano
disputato fra loro gli eruditi, non
s'è potuto, nè si può decidere in qual
anno egli fosse spedito colà. Il Loidio e
il Tillemont <span class="fnote">[Tillemont, Mémoires des Empereurs.]</span> attribuirono la di lui
andata al fine dell'anno 103; il cardinal
Noris <span class="fnote">[Noris, Epist. Consulari.]</span> al presente 109, o pure al susseguente,
come ancor fece <span class="fnote">[Pagius, in Critic. Baron.]</span> il padre
Pagi. Eusebio <span class="fnote">[Eusebius, in Chron.]</span> mette all'anno decimo
di Trajano, cioè al 107 dell'Era nostra,
la lettera celebre scrittagli da Plinio,
esistente allora nella Bitinia. Idacio <span class="fnote">[Idacius, in Fastis.]</span>
ne parla all'anno 112. In tale incertezza
di tempi sia lecito ai lettori l'attenersi a
<span class="pagenum"><a name="Page_410" id="Page_410"></a>[410]</span>
quella opinione che più loro aggradirà, e
a me di seguitar più tosto il Noris, il
Pagi e il Bianchini. A questi tempi, ma
colla medesima incertezza, vien riferita
dal Mezzabarba <span class="fnote">[Mediobarbus, in Numismat. Imperat.]</span> e dal suddetto Bianchini <span class="fnote">[Blanchinius ad Anastasium.]</span>
la selciatura della via Trajana,
fatta per ordine di esso Trajano. Altro
essa non fu, che la via descritta da Dione,
di cui si parlò al precedente anno,
cioè la via Appia, che da Roma va a
Capua: la più magnifica di quante mai
facessero i Romani, ed opera di molti
secoli avanti. Perchè la rimodernò ed arricchì
Trajano di vari ponti e di fabbriche
a canto alla medesima, perciò egli,
o il pubblico le diede il nome di via
Trajana. Credesi parimente che in questo
anno Trajano dedicasse il Circo, cioè
il Massimo, ristorato da lui co' marmi
presi dalla Naumachia <span class="fnote">[Suetonius, in Domitiano, cap. 15.]</span> di Domiziano.
</p>

<hr />

<h2 class="hidden"><a name="CX" id="CX"></a>CX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CX</span>. Indizione <span class="scp">VIII</span>.</td>
  </tr>
  <tr>
    <td><span class="sc">Alessandro</span> papa 3.</td>
  </tr>
  <tr>
    <td><span class="sc">Trajano</span> imperadore 13.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Servio Salvidieno Orfito</span> e <span class="sc">Marco
Peduceo Priscinio</span>.
</p>

<p>
Le iscrizioni pubblicate dal Fabretti,
dal Bianchini e da me, ci assicurano tali
essere stati i nomi e cognomi di questi
consoli, che si trovavano ignorati o guasti
presso i precedenti illustratori dei
Fasti. Non si sa intendere, perchè il
Mezzabarba <span class="fnote">[Mediobarbus, in Numism. Imper.]</span> e monsignor Bianchini
pretendano, che solamente in quest'anno
il senato accordasse a Trajano il glorioso
titolo di <i>Ottimo</i>, quando questo
titolo comparisce in tante altre medaglie,
che si rapportano agli anni precedenti.
Plinio anch'egli ne parla nel panegirico
che dicemmo composto nell'anno 100.
Dione <span class="fnote">[Dio, lib. 68.]</span>, per lo contrario, scrive che
<span class="pagenum"><a name="Page_411" id="Page_411"></a>[411]</span>
solamente dopo le conquista dell'Armenia
egli fu cognominato <i>Ottimo</i>. Vogliono
i suddetti scrittori, che Trajano l'accettasse
solamente in quest'anno. Ma
non era tale la di lui umiltà, da far sì
lunga resistenza a quest'elogio, per altro
ben meritato da lui. Augusto non
voleva esser chiamato <i>Signore</i>. Trajano
all'incontro assai gradiva che gli si desse
questo nome. Abbiamo da Eusebio <span class="fnote">[Euseb., in Chron.]</span>,
che il famoso tempio del Panteon di Roma,
oggidì la Rotonda, fu bruciato da un
fulmine. Chi sa che in quella nobilissima
fabbrica non entrava legno, crederà bensì
che un folgore cadesse colà, ma che lo
incendiasse, non saprà intenderlo. Sotto
Nerone e sotto Domiziano, principi nemici
della virtù, maraviglia non è, se fu
perseguitata la santa religione di Cristo.
Potrebbe ben taluno stupirsi, come essa
trovasse un persecutore in Trajano <span class="fnote">[Euseb., Histor., lib. 3, cap. 31.]</span>,
principe amator delle virtù, delle quali
vera maestra è la sola religione de' Cristiani.
Pure fuor di dubbio è, che sotto
di lui la Chiesa di Dio patì la terza persecuzione,
non già, come osservò il cardinal
Baronio, ch'egli pubblicasse editto alcuno
particolare contro di essi Cristiani,
ma perchè riferito a lui, come si andava a
gran passi dilatando la lor credenza con
pregiudizio del dominante culto degl'idoli,
con gravi lamenti de' falsi sacerdoti
del Paganesimo, e con delle sollevazioni
de' popoli contra chi professava
la fede di Cristo; Trajano ordinò, o permise
che fossero osservate rigorosamente
le antiche leggi contra gl'introduttori di
nuove religioni. Però i governatori delle
provincie, massimamente dell'Oriente,
cominciarono ad infierire, probabilmente
circa questi tempi, contra chiunque si
scopriva seguace dei dogmi cristiani;
laonde si videro molti forti campioni
attestar col loro sangue la verità di questa
religione. Ne han trattato ampiamente
<span class="pagenum"><a name="Page_412" id="Page_412"></a>[412]</span>
il cardinal Baronio <span class="fnote">[Baron., in Annal.]</span>, il Tillemont <span class="fnote">[Tillemont, Mém. de l'Église.]</span>,
i Bollandisti <span class="fnote">[Acta Sanctorum.]</span> ed altri. Forse a questi
tempi appartiene la scoperta della congiura
tramata da <i>Crasso</i> contra del
buon imperador Trajano, che vien solo
accennata da Dione <span class="fnote">[Dio, lib. 68.]</span>, senza dirne circostanza
alcuna. Altro di più non abbiamo,
se non che Trajano ne lasciò la
cognizione al senato, da cui gli fu dato
il meritato gastigo, senza apparire se
pagasse il delitto col capo o coll'esilio.
Racconta Sparziano <span class="fnote">[Spartianus, in Hadriano.]</span>, che Adriano,
successor di Trajano, ne' primi giorni
del suo imperio fu consigliato da Taziano
di levar la vita a <i>Laberio Massimo</i> e a
<i>Crasso Frugi</i>, relegati nelle isole per sospetti
di aver aspirato all'imperio; ma
ch'egli, affettando sul principio il buon
concetto di essere principe clemente,
niun male avea lor fatto. Tuttavia, perchè
Crasso dipoi senza licenza era uscito
fuor dell'isola, il procuratore di Adriano,
senza aspettarne alcun ordine dall'imperadore,
l'avea ucciso, quasichè
egli macchinasse delle novità. Questi
forse è il medesimo Crasso, di cui parla
Dione.
</p>

<hr />

<h2 class="hidden"><a name="CXI" id="CXI"></a>CXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXI</span>. Indizione <span class="scp">IX</span>.</td>
  </tr>
  <tr>
    <td><span class="sc">Alessandro</span> papa 4.</td>
  </tr>
  <tr>
    <td><span class="sc">Trajano</span> imperadore 14.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cajo Calpurnio Pisone</span> e <span class="sc">Marco Vettio
Bolano</span>.
</p>

<p>
Un'iscrizione pubblicata dal Panvinio <span class="fnote">[Panvin., Fast. Consular.]</span>
ci fa vedere console nelle calende
di marzo, se pure è vero, correndo
la tribunizia podestà XIV di Trajano,
cioè nell'anno presente, <i>Cajo Orso Serviano</i>
per la seconda volta e <i>Lucio Fabio
Giusto</i>. Quando sia vero che Plinio in
questi tempi governasse il Ponto e la
Bitinia, probabil cosa sarebbe che a
<span class="pagenum"><a name="Page_413" id="Page_413"></a>[413]</span>
quest'anno appartenesse la celebre lettera <span class="fnote">[Plinius, lib. 10, epist. 97 et 98.]</span>
da lui scritta a Trajano intorno
ai Cristiani. Era cresciuta a dismisura
in quelle parti, non meno che nell'altre
dell'Oriente, la religione di Cristo; e si
scorge che Plinio avea ricevuto ordine
da Trajano di processare e punire i di
lei seguaci. Plinio ne fece diligente ricerca;
ma ritrovato, più di quel che
credea, esorbitante il numero de' Cristiani
di ogni sesso ed età; e, quel che
più importa, dopo maturo esame scoperto,
ad altro non tendere questa religione,
che a professar la pratica delle
virtù, e l'abborrimento ai vizi, volle prima
informarne Trajano, per sapere come
s'avea da condurre in circostanze
tali. Abbiamo anche la risposta dell'imperadore,
che gli comanda di non fare
ricerca de' Cristiani; ma se saranno denunziati,
e trovati costanti nella lor fede,
sieno puniti, con perdonare a chi
proverà di non esser tale, sagrificando
agli dii, e col non badare alle denunzie
orbe, cioè date contra di loro, senza il
nome dell'accusatore. Tertulliano <span class="fnote">[Tertullianus, in Apologetico, cap. 2.]</span>,
ben informato di queste lettere, fa conoscere
l'ingiustizia di Trajano in non
volere che sieno ricercati come innocenti,
e in volerli puniti, se accusati.
Però continuò la persecuzione come prima:
e quantunque non mancassero degli
apostati, pure senza paragone maggior
fu il numero degli altri, che amarono
piuttosto di sofferir coraggiosamente la
morte, che di sagrificare ai falsi dii del
Gentilesimo. Crede il padre Pagi <span class="fnote">[Pagius, in Crit. Baron.]</span>, che
sia piuttosto da riferire al seguente anno
la lettera di Plinio. Il vero è, che non si
può accertar questo tempo.
</p>

<p>
<span class="pagenum"><a name="Page_414" id="Page_414"></a>[414]</span>
</p>

<hr />

<h2 class="hidden"><a name="CXII" id="CXII"></a>CXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXII</span>. Indizione <span class="scp">X</span>.</td>
  </tr>
  <tr>
    <td><span class="sc">Alessandro</span> papa 5.</td>
  </tr>
  <tr>
    <td><span class="sc">Trajano</span> imperadore 13.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Ulpio Nerva Trajano Augusto</span> per
la sesta volta e <span class="sc">Tito Sestio Africano</span>.
</p>

<p>
Possiam credere che a quest'anno
appartengano due opere di Trajano, fatte
prima d'imprendere la spedizione
verso l'Armenia, delle quali fa menzione
lo storico Dione <span class="fnote">[Dio, lib. 68.]</span>. Cioè l'erezione
in Roma di alcune biblioteche, e la fabbrica
della piazza, che fu poi appellata
di Trajano, nel sito, dove anche oggidì
si mira la sua colonna. Un tesoro impiegò
Trajano in formar questa piazza,
perchè gli convenne spianare una parte
del Monte Quirinale, e servendosi di <i>Apollodoro</i>
insigne architetto, ornò in varie
maniere tutta la circonferenza di bei
portici, e l'atrio di alte e grossissime colonne
con capitelli e corone, e con istatue
e ornamenti di bronzo indorato, rappresentanti
uomini a cavallo e arnesi militari.
Nel mezzo dell'atrio si vedea la
statua equestre d'esso Trajano. Era sì
vaga e sì magnifica tal fattura per altre
giunte fattevi da Alessandro Severo imperadore,
che restava incantato chiunque
la mirava. Ammiano Marcellino <span class="fnote">[Ammianus Marcellinus, lib. 16, c. 10.]</span>
scrive, che venuto a Roma Costanzo
Augusto, allorchè giunse alla piazza di
Trajano, fattura che non ha pari tutto
il mondo, e che mirabil sembra fino agli
stessi dii (così uno storico pagano), rimase
attonito all'osservar quelle gigantesche
figure e tanti begli ornamenti. E
Cassiodoro <span class="fnote">[Cassiodorus Var., lib. 7, c. 6.]</span> anch'egli scriveva, che
a' suoi tempi, per quanto si andasse e
riandasse alla piazza di Trajano, sempre
essa compariva un miracolo. In somma
non vi fu opera fatta da Trajano, che
non desse a conoscere che il suo bel
genio era impareggiabile, e il suo buon
<span class="pagenum"><a name="Page_415" id="Page_415"></a>[415]</span>
gusto mirabile in tutto. Credesi che in
quest'anno e nel seguente fosse compiuta
e dedicata quella piazza. Il Tillemont <span class="fnote">[Tillemont, Mémoires des Empereurs.]</span>,
fidatosi di Giovanni Malala,
scrittore abbondante di favole e di sbagli,
mise all'anno 106 e al seguente,
la spedizion di Trajano verso l'Armenia.
Le ragioni recate dal Cardinal Noris,
dal Pagi e da altri, e lo stesso racconto
che fa Dione di quella guerra, persuadono
abbastanza, che solamente in questo
anno Trajano si mosse verso quelle
parti <span class="fnote">[Dio, lib. 68.]</span>. V'ha in oltre qualche medaglia <span class="fnote">[Mediobarbus, in Numismat. Imperator.]</span>
indicante i voti fatti pel suo
buon ritorno. Ardeva di voglia Trajano
di far qualche altra militare impresa, per
cui sempre più crescesse la gloria sua.
Gli se ne presentò un'occasione, perchè
egli non era di que' principi che trovano,
sempre che vogliono, nei lor gabinetti
delle ragioni di far guerra ai loro vicini.
Erano soliti i re dell'Armenia (l'abbiam
già veduto) di prendere il diadema reale
dai Romani imperadori, dalla sovranità
de' quali si riconosceano in qualche
maniera dipendenti. <i>Esedare</i>, nuovo re
di quella contrada, l'avea preso da <i>Cosroe
re de' Parti</i>, dominator della Persia.
Trajano fece intendere le sue doglianze
a Cosroe, il quale come se fossero
burle, o per sua superbia, niuna
adeguata risposta diede. Trajano allora
determinò di farsi fare giustizia con un
mezzo più concludente, cioè coll'armi.
Si mise dunque in viaggio nell'anno
presente con un possente esercito verso
il Levante. Il solo suo muoversi fece
calar tosto l'alterigia di Cosroe, e spedire
ambasciatori a Trajano con dei regali,
per esortarlo a desistere da una
guerra di tale importanza, giacchè egli
diceva d'aver deposto Esedare, e il pregava
di voler concedere l'Armenia a
Partamasire, che forse era fratello del
medesimo Cosroe. Trovarono questi
ambasciatori Trajano già arrivato ad Atene,
<span class="pagenum"><a name="Page_416" id="Page_416"></a>[416]</span>
ma non già in lui quella facilità, di
cui si lusingavano. Rifiutò egli i lor presenti,
e disse conoscersi l'amicizia dalle
azioni, non dalle parole, ed esser egli
incamminato verso la Soria, dove avrebbe
prese quelle misure che più converrebbono.
Continuato poscia il viaggio
per terra, secondo Giovanni Malala, nel
dì 7 del seguente gennaio, oppure nell'ottobre
dell'anno presente, entrò in
Antiochia, capitale della Soria, con corona
d'ulivo in capo.
</p>

<hr />

<h2 class="hidden"><a name="CXIII" id="CXIII"></a>CXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Alessandro</span> papa 6.</td>
  </tr>
  <tr>
    <td><span class="sc">Trajano</span> imperadore 16.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Publicio Gelso</span> per la seconda volta
e <span class="sc">Lucio Clodio Priscino</span>.
</p>

<p>
Vogliono alcuni, che nell'occasione
che Trajano Augusto si trovò in Antiochia,
o sul fine del precedente anno, o
sul principio del presente, gli fosse condotto
d'avanti <i>santo Ignazio</i> vescovo di
quella città <span class="fnote">[Acta Sanctorum apud Bolland. et apud Ruinartum.]</span>, accusato d'essere cristiano,
e pastore de' Cristiani. Confessò il
santo vecchio intrepidamente il nome di
Gesù Cristo: e però d'ordine di Trajano
fu mandato a Roma, per essere esposto
alle fiere nell'anfiteatro. Gli atti del suo
gloriosissimo martirio, compiuto secondo
i Greci nel dì 20 di dicembre, e le sue
lettere, spiranti un mirabile amor di Dio
e una tenerissima divozione, restano
tuttavia per edificazion della Chiesa. Altri
mettono più presto il suo martirio;
ma a noi basti di sapere la certezza del
fatto, se non possiamo quella del tempo.
L'iscrizione <span class="fnote">[Gruterus, pag. 190, num. 4.]</span> che si legge nella base
della nobilissima Colonna Trajana, tuttavia
esistente in Roma, ci vien dicendo,
che nell'anno presente seguì la dedicazione
di questa maravigliosa fattura a
nome del senato in onor di Trajano, che
<span class="pagenum"><a name="Page_417" id="Page_417"></a>[417]</span>
non ebbe poi il contento di vederla prima
di morire. Nella gran copia delle figure
illustrate dalla penna del Fabretti,
rappresentata si vede la guerra di Trajano
contra ai Daci. Proseguendo intanto
Trajano il suo viaggio, arrivò con un
poderosissimo esercito ai confini dell'Armenia.
Allora i re e principi di quelle
contrade <span class="fnote">[Dio, lib. 68.]</span> si portarono a gara a
visitarlo con ricchissimi presenti, fra' quali
si vide un cavallo così ben ammaestrato,
che s'inginocchiava e chinava il capo
a' piedi di chi si voleva. <i>Abgaro re</i>, o
principe di Edessa nella Osroena, parte
della provincia della Mesopotamia, gl'inviò
regali e proteste di amicizia, ma senza
venire in persona, perchè non volea
perdere la buona grazia di <i>Cosroe re
de' Parti</i>. Tuttavia in sua vece gli mandò <span class="fnote">[Idem, in Excerptis Valesian.]</span>
Arbando suo figliuolo, giovane di
bellissimo aspetto, che s'insinuò così
bene nel cuor di Trajano, che quando
poi questo imperadore passò per Edessa,
Abgaro andatogli incontro, agevolmente,
per intercession del figliuolo, ottenne il
perdono. <i>Partamasire</i> s'era già messo in
possesso dell'Armenia con favore de' Parti,
ed avea preso il titolo di re. Con questo
titolo scrisse egli lettera di sommessione
a Trajano; ma, non vedendo venire
risposta, ne tornò a scrivere un'altra,
senza più intitolarsi re; supplicandolo
di voler inviare a lui <i>Marco Giunio</i>, governatore
della Cappadocia, per trattar
seco d'accordo. Trajano gl'inviò il figliuolo
di Giunio, e intanto continuò il
suo viaggio, con impossessarsi del paese,
dovunque passava, senza trovarvi resistenza
alcuna. Arrivato a Satala, città
dell'Armenia minore, venne ad inchinarlo
<i>Anchialo re</i> degli Eniochi, popoli della
Circassia verso il mar Nero. Trajano il
ricevè con grande onore, e il rimandò
carico di regali. Allora fu, che anche
<i>Partamasire</i>, considerando il brutto
<span class="pagenum"><a name="Page_418" id="Page_418"></a>[418]</span>
aspetto de' suoi affari, probabilmente consigliato
dal figliuolo di Giunio a rimettersi
nella clemenza cesarea, ottenuto il salvocondotto,
venne a presentarsi a Trajano.
Nol volle egli ricevere, se non assiso
sul trono in mezzo al campo. Se gli
accostò Partamasire, e depose a' suoi
piedi il diadema senza proferir parola:
il che veduto dall'immensa corona dei
soldati di Trajano, si alzò un sì allegro
strepitoso grido di <i>Viva</i>, che quel principe
atterrito fu in procinto di fuggirsene,
se non si fosse veduto attorniato da sì
gran copia d'armati. Chiesta poi una
particolare udienza da Trajano, l'ottenne
egli bensì, ma non già il diadema,
siccome egli dimandava e sperava coll'esempio
di Tiridate a' tempi di Nerone.
Era ben diverso dal codardo Nerone il
coraggioso Trajano. Ne uscì in collera
Partamasire; ma risalito sul trono Trajano,
il fece richiamare, acciocchè pubblicamente
si riconoscesse il ragionamento
seguito fra loro in disparte. Lamentossi
Partamasire d'essere trattato come un
prigioniero, quando egli era volontariamente
venuto, e fece nuova istanza, per
impetrare il diadema dalle mani di Cesare,
a cui giurerebbe omaggio. Trajano
gli rispose, che essendo l'Armenia pertinenza
del romano imperio, non voleva
concederla a chicchessia, ma bensì mettervi
un governatore; e licenziatolo, il fece
tosto partire, scortato da un corpo di
cavalleria, acciocchè non potesse manipolar
nel ritorno qualche intrico colla
gente del paese. Si venne dunque alla
guerra, di cui altro non sappiamo, se non
che Partamasire, dopo essersi sostenuto,
finchè potè, coll'armi alla mano, finalmente
fu ucciso, e tutta l'Armenia restò
in potere dell'Augusto Trajano, il quale
ne fece una provincia del romano imperio.
</p>

<p>
<span class="pagenum"><a name="Page_419" id="Page_419"></a>[419]</span>
</p>

<hr />

<h2 class="hidden"><a name="CXIV" id="CXIV"></a>CXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXIV</span>. Indizione <span class="scp">XII</span>.</td>
  </tr>
  <tr>
    <td><span class="sc">Alessandro</span> papa 7.</td>
  </tr>
  <tr>
    <td><span class="sc">Trajano</span> imperadore 17.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Quinto Ninnio Hasta</span> e <span class="sc">Publio Manilio
Vopisco</span>.
</p>

<p>
Gran disavventura è stata che uno
de' più gloriosi imperadori che s'abbia
avuto Roma, quale ognuno confessa Trajano,
con un regno fecondo di tante belle
imprese, e di sì grandi uomini, qual
fu il suo, non sia passato a noi con esatta
e convenevole storia della vita e delle
azioni di lui. Non mancò già agli antichi
secoli una tale storia, anzi più d'una ve
ne fu, attestando Lampridio <span class="fnote">[Lampridius, in Vita Alexandri Severi.]</span>, avere
<i>Mario Massimo</i>, <i>Fabio Marcellino</i>, <i>Aurelio
Vero</i> e <i>Stazio Valente</i> scritta la di lui vita,
ed asserendo Plinio <span class="fnote">[Plin., lib. 8, ep. 4.]</span> il giovane, che
<i>Caninio</i> era dietro a descrivere la guerra
dacica. Pure tutti questi scritti son
rimasti preda del tempo, e son periti i
libri di <i>Arriano</i> che avea descritte le
guerre dei Parti; sicchè altro a noi non
resta che il compendio di Dione, fatto da
Giovanni Sifilino, da cui si possano ricavar
le imprese di Trajano, ma appena
abbozzate, e senza poterne noi trarre i
tempi distinti, in cui furono fatte. Perciò
solamente a tentone andiamo riferendo
a questo e a quell'anno le di lui imprese,
senza poterne fondatamente assegnare
il tempo preciso. Sia dunque ch'egli nel
precedente anno compiesse la conquista
di tutta l'Armenia, o che ciò avvenisse
in parte ancora del presente, certo è,
per testimonianza di Dione <span class="fnote">[Dio, lib. 68.]</span>, che sparsasi
maggiormente la fama del di lui valore,
e de' suoi acquisti per l'Oriente, i
re e i principi circonvicini vennero ad
assoggettarsi all'aquile romane, oppure
a chiedere amicizia e pace. Diede egli un
<span class="pagenum"><a name="Page_420" id="Page_420"></a>[420]</span>
re ai popoli Albani <span class="fnote">[Eutrop., in Breviar.]</span>; e i re dell'Iberia,
de' Sauromati, del Bosforo e della Colchide
gli prestarono giuramento di fedeltà.
Avea notato Plinio <span class="fnote">[Plinius, in Panegyrico, c. 81.]</span>, che Trajano,
se volea ricrearsi talvolta dalle applicazioni
e fatiche del governo, non passava
già a divertimenti puerili di giuoco, meno
poi ad altri di maggior vergogna,
perchè illeciti e scandalosi, ma a passatempi
faticosi, per tenere in esercizio il
corpo, e giovare alla sanità. Il cavalcare,
la caccia erano i suoi trastulli; e se si
trovava vicino al mare o ai fiumi, solea
talvolta far da piloto in una nave, e mettersi
a remigare, facendo a gara co' suoi
cortigiani a chi meglio sapea esercitar
quel duro mestiere in romper l'onde e
passare gli stretti. Non operò di meno
questo saggio imperadore in Levante,
insegnando coll'esempio suo ai soldati
l'amore e la tolleranza delle fatiche <span class="fnote">[Dio, lib. 68.]</span>.
Marciava anch'egli a piedi, e al pari d'essi
passava a piedi i guadi dei fiumi. Ordinava
egli in persona i soldati nelle
marcie, e camminava innanzi, come un
semplice uffiziale. Teneva molte spie, per
saper nuove de' nemici, e talora ne spargeva
egli delle false, per avvezzar la milizia
ad ubbidir con prontezza, a star
vigilante e preparata sempre con coraggio
a tutti i pericoli ed avvenimenti. Son
di parere il Mezzabarba e monsignor
Bianchini, che Trajano conquistasse in
quest'anno l'Assiria, perchè in una sua
medaglia si legge ASSYRIA IN POTESTATEM
POPVLI ROMANI REDACTA.
Ma quella medaglia si può riferire ai due
seguenti anni, non avendo caratteristica
particolare dell'anno presente; e da Dione,
secondo me, si ricava che più tardi
succedette l'acquisto dell'Assiria, o sia
della parte della Soria che allora era
posseduta dai Parti.
</p>

<p>
<span class="pagenum"><a name="Page_421" id="Page_421"></a>[421]</span>
</p>

<hr />

<h2 class="hidden"><a name="CXV" id="CXV"></a>CXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXV</span>. Indizione <span class="scp">XIII</span>.</td>
  </tr>
  <tr>
    <td><span class="sc">Alessandro</span> papa 8.</td>
  </tr>
  <tr>
    <td><span class="sc">Trajano</span> imperadore 18.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Vipstanio Messala</span>
e <span class="sc">Marco Vergiliano Pedone</span>.
</p>

<p>
Che <i>Vipstanio</i> e non <i>Vipstano</i> fosse
il nome del primo di questi consoli, apparisce
da un'iscrizione da me <span class="fnote">[Thesaurus Novus Inscription., pag. 319,
num. 2.]</span> prodotta,
e da due altre del Grutero <span class="fnote">[Gruterus, pag. 74 et 1070.]</span>. Se
crediamo al Tillemont, l'anno fu questo
delle grandi imprese di Trajano in Levante,
perchè egli entrò nel paese de' Parti,
e fece quelle grandi conquiste ch'io
accennerò all'anno seguente. Se non
c'inganna Dione <span class="fnote">[Dio, lib. 68.]</span>, altro non sappiamo
dell'operato da lui in questo, se non
ch'egli s'impadronì delle città di Nisibi,
capitale della Mesopotamia, e di Singara,
e di Barne, città o luogo amenissimo di
que' contorni: il che indica abbastanza,
che alle sue mani venne l'intera ricca
provincia della Mesopotamia, avendo noi
anche osservato di sopra, ch'egli passò
per Edessa, città parimente di quel tratto
dove signoreggiava il re o sia principe
Abgaro. Parla dipoi Dione, e parlerò
ancor io, fra poco, del tremuoto orrendo
d'Antiochia, accaduto sul fine del presente
anno. Dopo di che descrive i gloriosi
progressi di Trajano contra de Parti,
i quali perciò debbono appartenere
all'anno seguente, e non già al presente.
Anche <span class="fnote">[Mediobarbus, in Numism. Imperat.]</span> il Mezzabarba mette in quest'anno
la dedicazione fatta in Roma
della basilica Ulpia, o sia di Trajano, che
può anche riferirsi all'anno 112, e ai
quattro susseguenti. Certo è che questa
basilica era contigua alla piazza di Trajano,
superbo edificio che accresceva la
bellezza di quella piazza, sapendo noi,
che le basiliche de' Romani furono sontuosissime
fabbriche, simili a molte grandi
<span class="pagenum"><a name="Page_422" id="Page_422"></a>[422]</span>
chiese de' Cristiani, con trofei, statue
ed altri ornamenti in cima, e con portici
magnifici all'intorno, destinate per i giudici
che andavano a tener ragione, concorrendovi
anche i negozianti a trattar
de' loro affari. Tornando ora a Trajano,
mentr'egli attendeva all'acquisto della
Mesopotamia, <i>Manete</i>, capo d'una nazion
degli Arabi, <i>Sporace</i> principe dell'Antemisia,
cioè di una parte d'essa Mesopotamia,
e <i>Manisare</i>, anch'egli signore in
quelle contrade, faceano vista di volersi
a lui sottomettere, ma con trovar pretesti
ogni dì per dichiararsi, e per venire
a trovarlo <span class="fnote">[Dio, lib. 68.]</span>. Non si fidava Trajano di
costoro, e molto meno se ne fidò, dappoichè
<i>Mebaraspe</i>, re dell'Adiabene, avendo
ottenuto da lui un corpo di soldatesche
per difendersi contro di Cosroe,
avea da traditore parte trucidati, parte
ritenuti prigioni que' soldati. Fra gli ultimi
fu un centurione chiamato Sentio,
il quale con altri imprigionato in un forte
castello, allorchè l'esercito di Trajano,
irritato contra del traditore, arrivò nell'anno
seguente in vicinanza di quel luogo,
ruppe le catene, uccise il castellano, ed
aprì le porte agli altri Romani. Scrive Eutropio <span class="fnote">[Eutrop., in Breviar.]</span>,
che Trajano s'impossessò del
l'Antemisia. Dovette essere in quest'anno,
perchè quella era una delle provincie
della Mesopotamia. Secondo che abbiam
da Dione, per queste vittorie fu dato a
Trajano il titolo di <i>Partico</i>; ma egli più
si compiaceva dell'altro di <i>Ottimo</i>, perchè
esprimente la soavità de' suoi costumi,
e il possesso in cui egli era di tutte
le virtù.
</p>

<p>
Finita la campagna coll'acquisto della
Mesopotamia, venne Trajano <span class="fnote">[Joannes Matala, in Chron. Dio, lib. 68.]</span> a
svernare con parte dell'armata ad Antiochia.
Ma mentre ivi soggiornava, avvenne
in quella città uno de' più orribili
e funesti tremuoti che mai si leggano
nelle storie. L'ordinario popolo di quella
vasta città ascendeva ad un numero
<span class="pagenum"><a name="Page_423" id="Page_423"></a>[423]</span>
esorbitante: ma lo avea accresciuto a
dismisura la venuta colà della corte imperiale,
e di gran copia di soldatesche.
V'era inoltre concorsa un'immensa moltitudine
di persone di quasi tutto l'imperio
romano, chi per negozi, chi per bisogno
del principe, chi per veder quelle
feste. In tale stato si trovava quella nobilissima
metropoli dell'Oriente; quando
nel dì 25 di decembre, come pretende il
padre Pagi <span class="fnote">[Pagius, in Crit. Baron.]</span>, venne un sì impetuoso
tremuoto, preceduto da fulmini e da venti
gagliardissimi, che rovinò buona parte
delle fabbriche della città, con restare
oppressa sotto le rovine gran moltitudine
di persone, ed innumerabili altri con ferite
e membra rotte. Si vide il vicino
monte Corasio scuotere sì forte la cima,
che parea dover precipitare addosso alla
città; uscirono da più luoghi nuove fontane,
e si seccarono le vecchie. Acquetato
il gran flagello, si cominciò a pescar
nelle rovine, e moltissimi vi si scoprirono
morti di fame. Trovossi una sola donna
che avea sostentato per più giorni sè stessa
e un suo pargoletto col proprio latte,
ed amendue furono cavati vivi: il che
par cosa da non credere. Trajano che
s'incontrò ad essere in sì brutto frangente,
per una finestra del palazzo, in
cui abitava, se ne fuggì; e scrivono che
un personaggio d'inusitata e più che umana
statura lo ajutò a salvarsi. Tal fu
nulladimeno la sua paura, che quantunque
fosse cessato lo scotimento della
terra, pure per molti giorni volle abitare
a cielo scoperto nel Circo. In questa
sciagura perdè la vita <i>Pedone</i> console,
che terminato il suo consolato ordinario
ne' primi sei mesi potè molto ben venire
pe' suoi affari ad Antiochia; se pur non
fu un altro Pedone, stato console in alcun
degli anni precedenti.
</p>

<p>
<span class="pagenum"><a name="Page_424" id="Page_424"></a>[424]</span>
</p>

<hr />

<h2 class="hidden"><a name="CXVI" id="CXVI"></a>CXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXVI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Alessandro</span> papa 9.</td>
  </tr>
  <tr>
    <td><span class="sc">Trajano</span> imperadore 19.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Elio Lamia</span> ed <span class="sc">Eliano Vetere</span>.
</p>

<p>
Chiaramente scrive lo storico Dione <span class="fnote">[Dio, lib. 68.]</span>
che dopo il tremuoto di Antiochia
(e però nell'anno presente, e non già nel
precedente) venuta la primavera, Trajano
con tutto lo sforzo delle sue genti si
mosse per portar la guerra nel cuore
del regno dei Parti. Conveniva passare
il rapido fiume Tigri, le cui sponde, dalla
parte del Levante, erano ben guernite di
nemiche milizie. Avea egli fatto fabbricar
nel verno una prodigiosa quantità di
barche con legni presi dai boschi di Nisibi;
e per introdurle nel suddetto fiume,
pensò ad un arditissimo e dispendioso
ripiego, cioè di tirare un gran canale di
acqua dall'Eufrate nel Tigri, per cui si
potessero condurre le navi. Nacque sospetto,
che essendo più alto l'Eufrate
dell'altro fiume, potessero le di lui acque
accrescere di soverchio la rapidità del
Tigri, e che colà si volgesse tutto l'Eufrate,
con perdersene anche la navigazione;
e però non si compiè l'impresa;
o se pur si compiè, non se ne servì
Trajano. L'altro ripiego, a cui s'attenne,
fu di condurre sopra carri barche fatte,
ma sciolte, per unirle poi insieme sulle
ripe del Tigri, e lanciarle quivi nel fiume.
Così fu fatto. Di queste si formò un ponte;
e tanta era la copia delle altre navi cariche
di armati, che infestavano i Parti
schierati sull'opposta ripa, e di altre che
minacciavano in più luoghi il passaggio
dell'armata, che i Parti non sapendo intendere,
come in un paese privo affatto
d'alberi, fossero nate cotante navi, e perciò
sgomentati, presero la fuga. Passò
dunque felicemente tutto l'esercito romano,
e piombò sulle prime addosso al
traditor <i>Mebaraspe</i> re dell'Adiabene, con
sottomettere tutta quella provincia. Quindi
<span class="pagenum"><a name="Page_425" id="Page_425"></a>[425]</span>
s'impadronì di Arbela e di Gaugamela
(dove Alessandro il Grande diede la sconfitta
a Dario), e di Ninive e di Susa. Di
là passò a Babilonia, senza trovare in
luogo alcuno opposizione, perchè i Parti
non erano d'accordo col re loro Cosroe,
e più di una sedizione e guerra civile in
addietro avea snervata la potenza di
quella nazione. Volle Trajano osservare
in quei contorni il lago onde si cavò il
bitume, con cui in vece di calce furono
unite le pietre delle mura di Babilonia.
Sì fetente è l'aria di quel lago, che l'alito
suo fa morire gli animali e gli uccelli
che vi si appressano. Di là passò Trajano
a Ctesifonte, capitale allora del regno
de' Parti, dove fu fatto un incredibil bottino,
e presa una figliuola di Cosroe col
suo ricchissimo trono <span class="fnote">[Spartianus, in Vita Hadriani.]</span>. Cosroe se
n'era fuggito: ne parleremo a suo tempo.
Stese dipoi il vittorioso Augusto le
sue conquiste per quelle parti, soggiogando
Seleucia <span class="fnote">[Eutrop., in Breviar.]</span>, e i popoli Marcomedi,
e un'isola del Tigri, dove regnava
Atambilo, e giunse fino all'Oceano. Svernò
coll'armata in quelle parti, e vi corse
vari pericoli per cagion delle tempeste
insorte in quel fiume, vastissimo verso
le basse parti per l'union dell'Eufrate.
</p>

<p>
Lo strepito di tali conquiste arrivato
a Roma riempiè di giubilo quel popolo,
che non sapea saziarsi di esaltar le prodezze
di questo Augusto, giacchè l'aquile
romane non aveano mai steso sì oltre,
come sotto di lui, i lor voli. Perciò il
senato gli confermò il cognome di <i>Partico</i>,
con facoltà di trionfalmente entrare
in Roma quante volte egli volesse, perchè
in Roma non erano conosciuti tanti
popoli da lui soggiogati. Trovasi ancora
in qualche medaglia <span class="fnote">[Mediobarbus, in Numismat. Imperator.]</span> accresciuto per
lui sino alla nona volta il titolo d'<i>imperadore</i>,
e datogli il nome d'<i>Ercole</i>. Ordinò
<span class="pagenum"><a name="Page_426" id="Page_426"></a>[426]</span>
parimente il senato, oltre ad altri onori,
che gli fosse alzato un arco trionfale.
Preparavansi ancora i Romani a fargli
uno straordinario onorevole incontro, allorchè
egli fosse ritornato a Roma; ma
Dio altrimenti avea disposto. Trajano
più non rivide Roma, nè potè goder del
trionfo. Intanto stando egli ai confini
dell'Oceano, vista una nave che andava
alle Indie, cominciò ad informarsi meglio
di quel paese, di cui avea dianzi udito
tante maraviglie; e gran desiderio mostrava
di portarsi colà. Poi dicea, che se
egli fosse giovane vi andrebbe; e chiamava
beato Alessandro il Grande, per avere
in età fresca potuto dar principio alle sue
imprese. Contuttociò gli durava questo
prurito; ma nell'anno seguente gli sopravvennero
tali traversie, che gli convenne
cacciar queste fantasie, e cangiar di risoluzione.
Intanto egli fece dell'Assiria
e della Mesopotamia due provincie del
romano imperio. Da una iscrizione <span class="fnote">[Gruterus, pag. 247, num. 6.]</span>
esistente tuttavia nel porto d'Ancona, e
riferita da più letterati, si raccoglie, che
circa questi tempi fu compiuto il lavoro
di quel porto per ordine di Trajano, il
quale, dopo aver provveduto il Mediterraneo
del porto di Cività Vecchia, volle
ancora che l'Adriatico ne avesse il suo.
A lui ha questa obbligazione Ancona, ed
ivi tuttavia sussiste un arco trionfale,
posto in onore di così benefico principe.
Abbiamo ancora da Eusebio <span class="fnote">[Eusebius, in Chron.]</span>, che
verso questi tempi la nazione giudaica,
sparsa per la Libia e per l'Egitto, si rivoltò
dappertutto contra de' Gentili, e ne
seguirono innumerabili morti. Ebbero i
Giudei la peggio in Alessandria. Secondo
i conti di Dione vi perirono dugento ventimila
persone; in Cirene essi Giudei
commisero delle incredibili crudeltà contro
de' Pagani.
</p>

<p>
<span class="pagenum"><a name="Page_427" id="Page_427"></a>[427]</span>
</p>

<hr />

<h2 class="hidden"><a name="CXVII" id="CXVII"></a>CXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXVII</span>. Indizione <span class="scp">XV</span>.</td>
  </tr>
  <tr>
    <td><span class="sc">Sisto</span> papa 1.</td>
  </tr>
  <tr>
    <td><span class="sc">Adriano</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Quinzio Negro</span> e <span class="sc">Gaio Vipstanio
Aproniano</span>.
</p>

<p>
Secondo l'opinione de' migliori, l'anno
fu questo, in cui santo <i>Alessandro</i> papa
gloriosamente terminò i suoi giorni col
martirio. Dopo lui, <i>Sisto</i> tenne il pontificato
romano. Soggiornando Trajano
verso l'Oceano, tuttavia co' pensieri e
desiderii di veder l'Indie, si fece condurre
in nave pel golfo, che Dione <span class="fnote">[Dio, lib. 68.]</span>
ed Eutropio <span class="fnote">[Eutropius, in Breviar.]</span> chiamano il mar Rosso,
ma che, secondo tutte le apparenze, fu
il golfo Persico. Aggiugne Dione ch'egli
s'inoltrò in quelle parti sino al luogo,
dove si crede che morisse il grande Alessandro,
con far ivi le cerimonie funebri
in memoria di lui. Ma restò ben deluso,
perchè dopo la relazione di tante belle
cose che si diceano di que' paesi, altro
non vi trovò che favole e luoghi rovinati.
In questo mentre gli vien nuova, che i
Parti si son ribellati, e si son perdute
tutte le conquiste della Persia e della
Mesopotamia, colla morte e prigionia
delle milizie lasciatevi di guarnigione.
Non tardò Trajano ad inviar colà
<i>Massimo</i> e <i>Lucio Quieto</i>. Differente fu
la fortuna di questi due generali. <i>Massimo</i>
in una battaglia vi lasciò la vita.
<i>Lucio Quieto</i>, all'incontro, moro di nazione,
ricuperò Nisibi, ed espugnata Edessa,
le diede il sacco e la incendiò.
Alla medesima pena fu esposta la città
di Seleucia, presa da <i>Ericio Claro</i> e da
<i>Giulio Alessandro</i>. Tali novità fecero risolvere
Trajano a mutar disegno intorno
a que' paesi, scorgendo assai, che
non gli sarebbe riuscito di conservarli
come provincia, e sotto il governo dei
magistrati romani. Però, tornato a Ctesifonte,
e fatti raunare in una gran pianura
<span class="pagenum"><a name="Page_428" id="Page_428"></a>[428]</span>
i Romani e i Parti, salito sopra
un eminente trono, dichiarò re dei Parti
<i>Partamaspare</i> personaggio di quella nazione,
chiamato <i>Psamatossiris</i> da Sparziano <span class="fnote">[Spartianus, in Vita Hadriani.]</span>,
e gli pose in capo il diadema:
risoluzione abbracciata volentieri ed applaudita
da que' popoli. Indi passò nell'Arabia
Petrea, che s'era anch'essa
ribellata; ma vi trovò il paese molto
brutto, nè vi potè prendere Atra lor
capitale, con patirvi ancora insoffribili
caldi e molti altri disastri. Credesi nondimeno
da alcuni ch'egli pervenisse fino
all'Arabia Felice. Negli stessi tempi <span class="fnote">[Dio, lib. 68.]</span>
continuarono più che mai le sedizioni e
ribellioni de' Giudei nella Mesopotamia,
nell'Egitto e in Cipri. Attesta Eusebio <span class="fnote">[Euseb., in Chron.]</span>,
che in Salamina città di Cipri prevalse
la forza de' Giudei contra de' Gentili, di
modo che quella città rimase spopolata.
Ma Artemione capitano de' Cipriotti così
fattamente perseguitò i Giudei in quell'isola,
che li disertò affatto, facendosi
conto, che ivi tra Gentili e Giudei perirono
dugento quarantamila persone. Fu anche
spedito <i>Lucio Quieto</i> il Moro contra
de' medesimi nella Mesopotamia, che, col
farne un'orrida strage, diede fine alla
loro inquietudine.
</p>

<p>
Ma che? tutte queste vittorie e conquiste
di Trajano, che costarono tanto
sangue e tante spese e fatiche ai Romani,
non istettero molto a svanir in fumo;
perchè appena ritirossi da quelle contrade
Trajano, che le cose ritornarono
nel primiero stato, senza restarvi un
palmo di dominio pe' Romani. E se ne
ritirò per forza Trajano, perchè nel mese
di luglio cominciò a sentire aggravata
la sua sanità da male pericoloso, che
da lui fu creduto veleno; ma si attribuisce
da altri a cessazion delle emorroidi,
e da altri ad un tocco di apoplessia, per
cui restò offesa qualche parte del suo
corpo. Altri in fine vogliono ch'egli fosse
assalito dall'idropisia. Questo qualunque
<span class="pagenum"><a name="Page_429" id="Page_429"></a>[429]</span>
sia malore sopraggiunto a Trajano,
allorchè meditava di tornarsene in
Mesopotamia, gli fece cangiar pensiero,
e l'invogliò di ritornarsene in Italia,
dove era continuamente richiamato dal
senato; e però verso queste parti frettolosamente
s'incamminò <span class="fnote">[Aurel. Vict., in Epit.]</span>. Giunto ad
Antiochia, capitale della Soria, lasciò ivi
<i>Elio Adriano</i>, suo cugino, con titolo di
governatore, e gli consegnò l'esercito
romano. Continuato poscia il viaggio sino
a Selinonte, città marittima della Cilicia,
appellata poi Trajanopoli, oppresso
dal male, che Eutropio <span class="fnote">[Eutrop., in Breviar.]</span> chiamò flusso
di ventre, quivi in età di sessantuno,
altri dicono di sessantatrè anni, compiè
il corso di sua vita, per quanto si crede
nel dì 10 d'agosto. Il detto finora ha
condotto i lettori a comprendere le mirabili
belle doti, che concorsero a rendere
Trajano uno de' più gloriosi imperadori
che s'abbia mai avuto Roma, e
a cui pochi altri possono uguagliarsi,
non che andare innanzi. Oltre alle belle
memorie ch'egli lasciò in Roma e in
varie parti del romano imperio, in fabbriche
sontuose, strade, porti, ponti, si
trovano ancora varie città o fabbricate
da lui, o che presero il nome da lui. A
lui ancora principalmente attribuisce
Aurelio Vittore l'istituzione del Corso
Pubblico, oggidì appellato le Poste, che
veramente ebbe origine da Augusto, ma
fu ampliato e regolato in miglior forma
da Trajano, acciocchè si potessero speditamente
e regolarmente saper dall'imperadore
le nuove del vasto imperio
romano, e andar e venir prontamente
gli uffiziali cesarei: giacchè, come dottamente
osservò il Gotofredo <span class="fnote">[Gothofredus ad Legem 8, Tit. 5, Codic.
Theodosiani.]</span>, serviva
allora la posta solamente per gli ministri
ed uomini dell'imperatore, e non
già per le persone private, ed era mantenuta
alle spese del Fisco con cavalli,
calessi e carrette. Ma siccome osserva
<span class="pagenum"><a name="Page_430" id="Page_430"></a>[430]</span>
Aurelio Vittore <span class="fnote">[Aurelius Victor, de Caesarib.]</span>, e si raccoglie dal
codice teodosiano, questo lodevol istituto
col tempo, e sotto i cattivi imperadori
degenerò in uno intollerabil aggravio
delle provincie e de' sudditi. Non fu già
esente da ogni difetto Trajano, e van di
accordo Dione <span class="fnote">[Dio, lib. 68.]</span>, Aurelio Vittore <span class="fnote">[Aurel. Vict., de Caesarib.]</span>,
Sparziano <span class="fnote">[Spart., in Vita Hadriani.]</span> e Giuliano l'Apostata <span class="fnote">[Julian., de Caesar.]</span>
in dire ch'egli cadea talvolta in eccessi
di bere; ma non si sa ch'egli commettesse
giammai azione alcuna contra il
dovere, allorchè era riscaldato dal vino.
Anzi, se crediamo ad esso Vittore, egli
ordinò di non aver riguardo a ciò ch'egli
avesse comandato dopo essere intervenuto
a qualche convito. Aggiugne Dione,
ch'egli fu suggetto ad un'infame libidine,
abborrita dalla natura stessa, ma senza
fare violenza o torto ad alcuno. Tutti
effetti della falsa e stolta religione dei
Gentili, la quale accecava e affascinava
talmente le loro menti, che non si attribuivano
a vergogna e peccato le maggiori
enormità, che san Paolo chiaramente
nomina e riconosce per un gran
vitupero del gentilesimo allora dominante.
Contuttociò nelle virtù politiche, e
massimamente nell'amorevolezza, clemenza
e saviezza, fu sì eccellente questo
Augusto, che <span class="fnote">[Eutrop., in Brev.]</span> da lì innanzi nelle acclamazioni
che faceva il senato al regnante
imperadore, si usò di augurargli,
che fosse più <i>fortunato d'Augusto, più
buono di Trajano</i>. E ben godè sotto di
lui Roma e l'imperio tutto una mirabil
calma: se non che si sentirono tremuoti
in varie città, e peste e carestia in vari
luoghi, e in Roma seguì una fiera inondazion
del Tevere: malanni nondimeno,
che servirono solamente di gloria
a Trajano, perchè egli in quante maniere
potè si adoperò per rimediare ai
lor pessimi effetti, e per sovvenire chi
era in bisogno. Fiorirono ancora sotto
<span class="pagenum"><a name="Page_431" id="Page_431"></a>[431]</span>
questo insigne imperadore vari eccellenti
ingegni, perchè egli al pari degli altri più
rinomati regnanti, amò i letterati, e promosse
le lettere. Restano a noi tuttavia le
Opere di <i>Cornelio Tacito</i>, di <i>Plinio</i> il giovane
e di <i>Frontino</i>, per tacer d'altri, che
fiorirono anche sotto Adriano, e d'altri
de' quali si son perduti i libri.
</p>

<p>
Ora <i>Plotina imperadrice</i>, che accompagnò
sempre in tutti i suoi viaggi il
marito Trajano, dacchè egli fu morto,
non lasciò traspirare la di lui perdita,
se non dappoichè ebbe concertato tutto
per fargli succedere <i>Publio Elio Adriano</i>
di lui cugino, giacchè non si sa che Trajano
avesse mai figliuolo alcuno. La fama
è varia intorno a questo punto.
Crederono alcuni <span class="fnote">[Spartianus, in Vita Hadriani.]</span>, che fosse corso
per mente a Trajano di lasciar l'imperio
a <i>Nerazio Prisco</i> giurisconsulto di
que' tempi, e che gli dicesse un giorno:
<i>A voi raccomando le provincie, se qualche
disgrazia mi accadesse</i>. Altri pensarono <span class="fnote">[Dio, lib. 69.]</span>
ch'egli avesse posti gli occhi sopra
<i>Serviano</i> cognato di Adriano, ed altri
fin sopra <i>Lucio Quieto</i>, che già dicemmo
moro di nazione. Lo creda chi
vuole. Vi fu chi disse essere stata sua
intenzione di nominar dieci persone,
lasciando poi la scelta del migliore al
senato, dopo la sua morte. Nulla di ciò
fu fatto. Solamente sul fin della vita adottò
e nominò suo successore <i>Adriano</i>,
e ciò per opera di <i>Plotina Augusta</i> e di
<i>Celio Taziano</i> o sia <i>Attiano</i>, tutore di
esso Adriano; perchè veramente Trajano
non mostrò mai tenerezza alcuna di
amore per lui, conoscendone assai i difetti;
e l'avea bensì sollevato alla dignità
di console, ma senza dargli cariche riguardevoli
sussistenti: il che non si accorda
con ciò che abbiam detto rivelato
a lui da <i>Licinio Sura</i> <span class="fnote">[Spartianus, in Vita Hadriani.]</span> nell'anno 109,
cioè che fin d'allora Trajano meditava
di adottarlo per suo figliuolo. Convengono
nondimeno gli storici in dire, che
<span class="pagenum"><a name="Page_432" id="Page_432"></a>[432]</span>
Plotina co' suoi maneggi portò il marito
infermo a dichiararlo suo figliuolo e
successore, siccome quella che, se vogliamo
prestar fede a Dione <span class="fnote">[Dio, lib. 69.]</span>, era innamorata
di Adriano: il che facilmente
potè immaginar la malizia solita a far
dei ricami alle azioni altrui, e massimamente
dei grandi. Anzi non mancò chi
credesse essere stata l'adozion di Adriano
una tela interamente fatta da essa Plotina
senza notizia e consentimento di
Trajano, ed anche dopo la di lui morte,
tenuta celata apposta per qualche dì, con
fingere fatta da lui l'adozione suddetta.
A questo sospetto diede qualche fondamento
l'essere state spedite le lettere
al senato coll'avviso di tale adozione,
ma sottoscritte dalla sola Plotina. Fece
la medesima Augusta per solleciti corrieri
intendere ad <i>Adriano</i> la nuova dell'operato
da Trajano (se pur tutta sua
non fu quella fattura) nel dì 9 di agosto.
Poscia nel dì 11 gli arrivò la nuova della
morte di Trajano <span class="fnote">[Dio, ibid.]</span>. Non perdè tempo
Adriano a scriver lettere al senato, intitolandosi
<i>Trajano Adriano</i>, e pregandolo
di confermargli l'imperio, e protestando
di non ammettere onore alcuno, ch'egli
non avesse prima domandato ed ottenuto
dal medesimo senato, con altre sparate
di non voler fare se non ciò che fosse
utile al pubblico, di non far morire alcun
senatore, aggiungendo a tali proteste
gravi giuramenti ed imprecazioni, se
non eseguiva ciò che prometteva. Niuna
difficoltà si trovò ad approvare la di lui
successione, ben conoscendo i senatori,
che, comandando egli al nerbo maggiore
delle milizie romane, pazzia sarebbe il
negare a lui ciò che colla forza potrebbe
ottenere. Oltre di che l'esercito stesso
della Soria, appena udita l'adozione di
lui e la morte di Trajano <span class="fnote">[Spartianus, in Vita Hadriani.]</span>, l'avea
riconosciuto per <i>Imperadore</i>: del che
fece egli scusa col senato. Uscì Adriano
di Antiochia, per veder le ceneri ed ossa
<span class="pagenum"><a name="Page_433" id="Page_433"></a>[433]</span>
dello stesso Trajano, che <i>Plotina</i> sua
moglie, <i>Matidia</i> sua nipote e <i>Taziano</i>
portavano a Roma; e poscia se ne ritornò
ad Antiochia, per dar sesto agli
affari dell'Oriente, prima d'imprendere
anch'egli il suo viaggio alla volta della
Italia. Furono accolte in Roma esse ceneri
colle lagrime e con un trionfo lugubre,
ed introdotte in quella città sopra
un carro trionfale, in cui si mirava l'immagine
del defunto Augusto; e poscia
collocate in un'urna d'oro sotto la colonna
trajana, con privilegio conceduto
a pochi in addietro, perchè non era lecito
il seppellire entro le città <span class="fnote">[Eutropius, in Breviar.]</span>. Egli
certo fu il primo degl'imperadori che
fossero entro Roma seppelliti. Scrisse
Adriano al senato, acciocchè gli onori
divini, secondo l'empio costume del
gentilesimo, fossero compartiti a Trajano.
Non sol questi, ma altri ancora, come
templi e sacerdoti, decretò il senato
alla di lui memoria; e per molti anni
dipoi si celebrarono in onor suo i giuochi
appellati Partici.
</p>

<hr />

<h2 class="hidden"><a name="CXVIII" id="CXVIII"></a>CXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXVIII</span>. Indizione <span class="scp">I</span>.</td>
  </tr>
  <tr>
    <td><span class="sc">Sisto</span> papa 2.</td>
  </tr>
  <tr>
    <td><span class="sc">Adriano</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Elio Adriano Augusto</span> per la seconda
volta, e <span class="sc">Tiberio Claudio Fosco Alessandro</span>.
</p>

<p>
Credesi che Trajano avesse all'anno
precedente disegnato console <i>Adriano</i>
per l'anno presente. Ma anche senza di
questo, il costume era che i novelli Augusti
prendessero il consolato ordinario
nel primo anno del loro governo. Era
nato Adriano nell'anno 76 della nostra
Era, nel dì 24 di gennaio, per testimonianza
di Sparziano <span class="fnote">[Spartianus, in Vita Hadriani.]</span>, da cui abbiam
la sua vita. Ebbe per moglie <i>Giulia Sabina</i>,
figliuola di <i>Matidia Augusta</i>, di cui
fu madre <i>Marciana Augusta</i>, sorella di
<span class="pagenum"><a name="Page_434" id="Page_434"></a>[434]</span>
<i>Trajano</i>. Perchè in sua gioventù comparve
scialacquatore, si tirò addosso lo
sdegno di Trajano, suo parente, e già
suo tutore. Tuttavia tal era la sua disinvoltura
e vivacità di spirito, che si rimise
in grazia di lui, e ricevè anche molti
onori da lui; ma non mai giunse in vita
del medesimo ad essere accertato di succedergli
nell'imperio a cagion del suo
naturale, in cui quel saggio imperadore
trovava bensì molte belle doti, ma insieme
sapea scoprire non pochi vizii, quantunque
Adriano si studiasse di dissimularli
e coprirli. L'ambizione traspariva
dalle di lui azioni e parole, molto più la
leggerezza e l'incostanza; e sopra tutto,
il suo essere stizzoso e vendicativo, facea
temere che sarebbe portato alla crudeltà.
Non si può negare, che la penetrazione
del suo intendimento, la prontezza
delle sue risposte, un'applicazione a tutto
quanto può riuscir d'ornamento a
persona nobile, l'aiutavano a brillar nella
corte e negli uffizi a lui commessi. Prodigiosa
era la sua memoria. Tutto quanto
leggeva, lo riteneva a niente. Fu veduto
talvolta in uno stesso tempo scrivere
una lettera, dettarne un'altra, ascoltare
e favellar con gli amici. Non si lasciava
andar innanzi alcuno nella cognizion
delle lingue greca e latina; sapea egregiamente
comporre tanto in prosa che
in versi, ed anche improvvisava talvolta
con garbo <span class="fnote">[Dio, lib. 69.]</span>. La medicina, l'aritmetica,
la geometria le possedeva; dilettavasi di
sonar vari strumenti, di dipignere, di lavorar
delle statue; e la sua non mai sazia
curiosità il portava a voler sapere di
tutto, con insino inoltrarsi molto nel
vanissimo studio della strologia giudiciaria,
o nell'empio della magia. Lasciò anche
dopo di sè vari libri di sua composizione
in prosa e in versi. Suo maestro,
o pure aiutante di studio, fu <i>Lucio Giulio
Vestinio</i>, che servì poscia a lui divenuto
imperadore di segretario, e vien chiamato
sopraintendente alle biblioteche di Roma
<span class="pagenum"><a name="Page_435" id="Page_435"></a>[435]</span>
greche e latine in una iscrizione <span class="fnote">[Thesaurus novus Inscription.]</span>.
Questo suo amore alle scienze ed arti
cagion fu, che a' suoi tempi fiorirono in
Roma le lettere, e vidersi i professori
d'esse sommamente onorati e premiati,
come attesta anche Filostrato <span class="fnote">[Philostratus, in Sophist.]</span>. Piena
era la sua corte di grammatici, musici,
pittori, geometri ed altri simili. Spezialmente
si compiaceva di conversar coi
filosofi, poeti ed oratori, e li teneva bene
in esercizio, proponendo loro stravaganti
quistioni, per imbrogliarli, e rispondendo
loro con egual vivacità tanto sul serio,
che burlando. Per altro a misura del suo
volubil cervello era anche bizzarro ed
instabile il suo genio e gusto. E credendosi,
per istare sopra gli altri come imperadore,
di aver anche questa medesima
superiorità nell'ingegno e nel sapere,
portava nello stesso tempo invidia a chi
parea sapere più di lui, con giugnere a
maltrattarli, e a trovar da dire sopra tutte
le lor fatiche, e, quel che è peggio, a
perseguitarli. Facevasi anche ridere dietro,
allorchè anteponeva ad Omero un
certo cattivo poeta appellato Antimaco,
Ennio a Virgilio, Catone a Cicerone, Celio
a Sallustio. E questo suo maligno ed
invidioso talento il trasse fino a screditar
le azioni e le fabbriche di Trajano,
quasichè egli andasse innanzi a quel grand'uomo
nel giudizio e nel buon gusto.
Ma questo per ora basti del novello imperadore
Adriano, e intorno alle sue doti
e costumi.
</p>

<p>
Dacchè fu egli creato imperadore,
giudicò di non dover partire di Antiochia
senza lasciare in istato quieto le cose
d'Oriente <span class="fnote">[Dio, lib. 69. Spartianus, in Vita Hadriani.]</span>. Avea ben Trajano aggiunto
al romano imperio le provincie
della Mesopotamia, dell'Assiria e dell'Armenia;
ma il mantenere quelle provincie
nella dovuta ubbidienza, non era
da un Adriano, principe che s'intendea
del mestier della guerra per parlarne in
sua camera, non per esercitarlo in campagna,
<span class="pagenum"><a name="Page_436" id="Page_436"></a>[436]</span>
perchè mal provveduto di coraggio
e di pazienza nelle fatiche. Però si
rivolse egli a' trattati di pace con <i>Cosroe</i>,
già re de' Parti, e con quei popoli, contento
di salvare la dignità del popolo romano:
giacchè non si credea da tanto
da poter conservar quelle conquiste. Cedette
dunque l'Assiria e la Mesopotamia
a Cosroe, mandandogli probabilmente
il diadema, con ritener qualche ombra
di superiorità, e riducendo il confine romano
all'Eufrate, come era prima. Levò
via <i>Partamaspare</i>, cioè quel re che Trajano
avea dato ai Parti, costituendolo
re in qualche di angolo quelle contrade.
Permise anche ai popoli dell'Armenia
l'eleggersi il loro re. Parve che in tutto
questo egli cercasse d'estinguere la gloria
di Trajano, di cui, per attestato di
Eutropio <span class="fnote">[Eutrop., in Breviar.]</span>, si mostrò sempre invidioso.
Fece poi anche per questo distruggere,
contro il volere di tutti, il teatro fabbricato
da esso Trajano nel Campo Marzio.
Poco mancò che non restituisse ancora
la Dacia ai Barbari. Impedito ne fu dalla
persuasion degli amici, acciocchè non
cadessero sotto il giogo barbarico tanti
cittadini romani, che Trajano aveva inviato
ad abitare colà. Creò Adriano sul
principio due prefetti del pretorio, cioè
<i>Celio Taziano</i> per gratitudine, avendolo
avuto per tutore in sua gioventù, e per
mezzano a salire in alto; e <i>Simile</i> per la
moderazione ed onoratezza de' suoi costumi.
Di questi ne dà un saggio lo storico
Dione <span class="fnote">[Dio, lib. 69.]</span> con dire che mentre <i>Simile</i>
era solamente centurione, trovossi nella
anticamera imperiale per andare all'udienza
di Trajano. V'erano ancora molti
altri da più di lui, cioè uffiziali primari
che la desideravano anch'essi. Trajano il
fece chiamare innanzi agli altri, ma egli
si scusò con dire, essere contro l'ordine,
che un par suo dovesse goder quest'onore,
con fare intanto aspettare i suoi comandanti
nell'anticamera. Accettò Simile
con difficoltà la carica di prefetto, e da
<span class="pagenum"><a name="Page_437" id="Page_437"></a>[437]</span>
lì forse a due anni, scorgendo che verso
di lui s'era raffreddato Adriano, dimandò
ed ottenne il suo congedo. Ritiratosi
alla campagna, quivi per sette anni sopravvisse
in tutta pace, comandando poi
alla sua morte, che pel suo epitaffio si
scrivesse come egli <i>era stato settantasei
anni sulla terra, ed esserne vissuto solamente
sette</i>. D'altro umore fu ben <i>Taziano</i>,
perchè uomo violento. Egli sulle
prime scrisse da Roma ad Adriano di
levar dal mondo <span class="fnote">[Spartianus, in Vita Hadriani.]</span> <i>Bebio Marco</i> prefetto
di Roma, e <i>Laberio Massimo</i>, e <i>Crasso
Frugi</i>, relegati nell'isole, come persone
capaci di novità. Adriano non volle dar
principio al suo governo con queste crudeltà.
Alcune poi ne commise andando
innanzi, e di queste diede la colpa ai
consigli del medesimo Taziano. Depresse
<i>Lucio Quieto</i>, valoroso uffiziale, con
levargli la compagnia de' Mori, perchè
si sospettava che aspirasse all'imperio.
Mandò ancora <i>Marzio Turbone</i> ad acquetare
un tumulto insorto nella Mauritania.
Probabilmente verso la primavera
di quest'anno Adriano, dopo aver
dato ai soldati il doppio di quel regalo
che solevano dare gli altri nuovi imperadori,
e lasciato al governo della Soria
<i>Catilio Severo</i>, si mise in viaggio per
terra alla volta di Roma. Il senato gli
avea decretato il trionfo. Lo ricusò egli,
volendo che a Trajano, benchè defunto,
si desse quest'onore. Perciò entrò in
Roma sul carro trionfale, su cui era inalberata
l'immagine di esso Trajano. Cominciò
dipoi il suo governo, come far
sogliono per lo più i principi novelli, con
somma bontà e dolcezza, e con far bene
a tutti. Diede un congiario al popolo romano <span class="fnote">[Mediobarbus, in Numismat. Imperat.]</span>,
e pare che n'avesse dato due
altri nell'anno antecedente. Rimise alle
città d'Italia tutto il tributo coronario,
cioè quello che si solea pagare per le
vittorie degl'imperadori, e per l'assunzione
d'essi al trono. Lo sminuì anche
alle provincie fuori d'Italia, benchè egli
<span class="pagenum"><a name="Page_438" id="Page_438"></a>[438]</span>
pomposamente esprimesse, quanto allora
lo stato si trovasse in gran bisogno
di danaro, che ciò nonostante egli faceva
quella remissione. Ciò nondimeno che
gli produsse un incredibil plauso, fu l'aver
condonato tutti i debiti <span class="fnote">[Dio, lib. 69.]</span> che aveano
le persone private da sedici anni in
addietro coll'erario imperiale, tanto in
Roma che in Italia, e nelle provincie spettanti
all'imperadore, secondo la divisione
d'Augusto, non sapendosi se questa liberalità
si stendesse ancora alle provincie
governate dal senato. Parla di questa
sua memorabil generosità Sparziano, e
ne conservarono la memoria le medaglie
e le iscrizioni antiche <span class="fnote">[Panvinius, Fast. Consular. Spartianus, in
Vita Hadriani.]</span>. Se non
fallano i conti del Gronovio <span class="fnote">[Gronovius de Sestertiis.]</span>, questa
remissione ascese a ventidue milioni e
mezzo di scudi d'oro: il che sembra cosa
incredibile. Per dare maggior risalto
a questa sua insigne azione, e per maggior
sicurezza dei debitori, fece bruciar
nella piazza di Trajano tutte le lor polizze
ed obbigazioni. Apparisce dalle medaglie
suddette, ch'egli appena creato
imperadore prese i titoli di <i>Germanico</i>,
<i>Dacico</i> e <i>Partico</i>, come se ancor questi
fossero passati in lui coll'eredità di Trajano.
Trovasi anche appellato <i>Pontefice
Massimo</i>. Ma per conto del titolo di Padre<i>
della Patria</i>, benchè il senato non
tardasse ad esibirglielo, e tornasse da lì
a qualche tempo ad offerirglielo, nol volle,
sull'esempio di Augusto che tardi
l'avea accettato.
</p>

<hr />

<h2 class="hidden"><a name="CXIX" id="CXIX"></a>CXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXIX</span>. Indizione <span class="scp">II</span>.</td>
  </tr>
  <tr>
    <td><span class="sc">Sisto</span> papa 3.</td>
  </tr>
  <tr>
    <td><span class="sc">Adriano</span> imperatore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Elio Adriano Augusto</span> per la terza
volta, e <span class="sc">Quinto Giunio Rustico</span>.
</p>

<p>
Perchè non abbiamo storici che abbiano
con ordine di cronologia distribuite
<span class="pagenum"><a name="Page_439" id="Page_439"></a>[439]</span>
le azioni di Adriano e di molti
altri susseguenti imperadori, possiamo
ben rapportar con sicurezza ciò che
operarono, ma non già accertarne i tempi.
Le stesse medaglie mancano in questi
tempi di note cronologiche, perchè non
vi si esprime, se non in generale, la
podestà tribunizia e il consolato terzo,
ripetuto sempre ne' susseguenti anni,
perchè egli più non fu da lì innanzi console.
Diede (forse nel precedente e non
meno nel presente) dei sollazzi al popolo
romano, troppo vago degli spettacoli,
correndo il suo giorno natalizio,
cioè <span class="fnote">[Dio, lib. 69.]</span> il combattimento de' gladiatori,
e molte cacce di fiere. Giorni vi furono,
ne' quali cento lioni ed altrettante lionesse
restarono uccisi. Tanto nel teatro
che nel circo, dove si fecero altri giuochi,
sparse dei doni separatamente agli uomini
e alle donne. E perciocchè regnava
in Roma l'abbominevole abuso, che nel
medesimo bagno e nello stesso tempo si
andavano a lavar uomini e donne, proibì
così enorme indecenza. Durò <span class="fnote">[Spartianus, in vita Hadriani.]</span> il suo
consolato dell'anno presente solamente
i primi quattro mesi, senza che si sappia
chi gli fosse sostituito in quella dignità.
Ed allora attese ad ascoltar e decidere
le cause, che erano portate al senato.
Meglio regolò le poste, acciocchè
i magistrati delle provincie non avessero
l'incomodo di provveder le vetture ai
bisogni. Ordinò che da lì innanzi le pene
dei condannati non si pagassero al fisco,
cioè alla camera cesarea, ma bensì
all'erario della repubblica. Accrebbe
gli alimenti ai fanciulli e alle fanciulle
orfane povere per tutta l'Italia, ampliando
la bella istituzione che aveano dinanzi
fatto i buoni imperadori Nerva e Trajano.
Ai senatori, che senza lor colpa aveano
sminuito molto del patrimonio che
si esigeva per essere di quell'ordine
eminente, diede egli il supplemento con
pensioni ben pagate finchè egli visse.
Per le spese occorrenti nell'ingresso
<span class="pagenum"><a name="Page_440" id="Page_440"></a>[440]</span>
delle cariche a molti suoi amici poveri
somministrò un buon aiuto di costa, e
ciò fece ancora con alcuni che nol meritavano.
Sovvenne ancora molte nobili
donne, alle quali mancava il modo onesto
di sostentar la vita. Scelse i più accreditati
dell'ordine senatorio per i suoi
domestici e familiari, e li teneva alla sua
tavola. Fuorchè nel giorno suo natalizio,
ricusò i giuochi circensi, che in altri
tempi volle il senato decretare in onore
di lui. Spesse volte ancora, parlando
al senato e al popolo, protestò di voler
far conoscere nel suo governo, ch'egli
procurava il ben pubblico, e non già il
proprio.
</p>

<p>
La cronica di Alessandria mette sotto
questi consoli l'andata di Addano a
Gerusalemme <span class="fnote">[Chr. Paschale, tom. I Histor. Byzantin.]</span>, per quietare i tumulti
eccitati dai Giudei anche in quelle parti.
Prese, se vogliam credere a quello storico,
la città di Terebinto, e vendè schiavi
al pubblico i Giudei quivi trovati. Atterrò
il tempio di Gerusalemme; fabbricò
ivi due piazze, un teatro ed altri edifizii.
Divise quella città in sette rioni coi lor
sopraintendenti, ed abolito il nome di Gerusalemme,
volle che quella città dal suo
si chiamasse Elia. Anche Eusebio <span class="fnote">[Eusebius, in Chron.]</span>
qualche cosa di ciò parla all'anno presente;
e il padre Pagi <span class="fnote">[Pagius, in Critic. Baron.]</span> tien per fermo
che allora seguisse il viaggio suddetto di
Adriano, e che Gerusalemme fosse da
lui rifabbricata. Ma non è l'autore della
cronica alessandrina di tal peso, da
dovergli tosto prestar fede in questo punto
di cronologia, quando Dione e Sparziano
nulla di ciò dicono verso i tempi
presenti; e quello scrittore patentemente
s'inganna in attribuire ad Adriano la
distruzione del tempio accaduta nella
guerra di Tito. Non è perciò, a mio credere,
assai sussistente il viaggio colà di
Adriano in questi tempi. Possiamo bensì
tenere, che nell'anno presente i sediziosi
Giudei facessero qualche movimento,
<span class="pagenum"><a name="Page_441" id="Page_441"></a>[441]</span>
e restassero abbattuti, come scrive san
Girolamo <span class="fnote">[Hieron., Comment. in Danymus, c. 9.]</span>, e vien accennato anche
da Eusebio. Abbiamo inoltre da Eutropio <span class="fnote">[Eutrop., in Breviar.]</span>,
che Adriano ebbe una sola guerra,
di cui parleremo, nè questa la fece
in persona, ma per mezzo di un suo
generale.
</p>

<hr />

<h2 class="hidden"><a name="CXX" id="CXX"></a>CXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXX</span>. Indizione <span class="scp">III</span>.</td>
  </tr>
  <tr>
    <td><span class="sc">Sisto</span> papa 4.</td>
  </tr>
  <tr>
    <td><span class="sc">Adriano</span> imperadore 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Catilio Severo</span> e <span class="sc">Tito Aurelio
Fulvo</span>.
</p>

<p>
Per quanto c'insegna Giulio Capitolino <span class="fnote">[Julius Capitolinus, in T. Antonino.]</span>,
l'imperadore <i>Antonino Pio</i> fu
prima nominato <i>Tito Aurelio Fulvio</i> o
<i>Fulvo</i>, ed era stato console con <i>Catilio
Severo</i>. Quando quello storico non
prenda abbaglio, il secondo de' consoli
dell'anno presente dovette essere il medesimo
Antonino. Non <i>Lucio Aurelio</i>,
come per errore è corso ne' fasti del
padre Stampa, ma <i>Tito Aurelio</i> fu il prenome
e nome d'esso console, come s'ha
da un'iscrizione riferita dal Panvinio <span class="fnote">[Panvinius, in Fast. Consular.]</span>.
Ora all'anno presente, secondochè immaginò
il padre Pagi <span class="fnote">[Pagius, in Critic. Baron.]</span> con altri, e non
già al precedente, come volle il Tillemont,
pare che s'abbia da riferire la
guerra mossa <span class="fnote">[Dio, lib. 69.]</span> dai Sarmati e dai Rossolani
contro le terre dell'imperio romano.
A questo avviso Adriano Augusto
immediatamente mandò innanzi l'esercito
romano, e poi, tenendogli dietro,
arrivò anche egli nella Mesia, e si fermò
al Danubio, frapposto fra lui e i nemici.
Il Cellario <span class="fnote">[Cellar., Geogr.]</span>, che mette i Sarmati verso
il mar Nero, e i Rossolani circa la Palude
Meotide, non so come ben si accordi
col racconto di questa guerra. Un
dì la cavalleria romana, di tutte armi
<span class="pagenum"><a name="Page_442" id="Page_442"></a>[442]</span>
guernita, all'improvviso passò a nuoto
il Danubio: azione sommamente ardita,
che mise tal terrore nei Barbari, che
trattarono di pace <span class="fnote">[Euseb., in Chron.]</span>. Lamentavasi il
re de' Rossolani <span class="fnote">[Spartianus, in Vita Hadriani.]</span>, che gli fosse stata
sminuita la pensione solita a pagarsegli
dai Romani. Adriano, che abborriva i
pericoli della guerra, il soddisfece, con
accordar vergognosamente quanto il barbaro
richiedea. Fu in questi tempi, che
egli diede il governo della Pannonia e
della Dacia a <i>Marzio Turbone</i>, ch'era
stato presidente della Mauritania, conferendogli
la medesima autorità che avea
il governator dell'Egitto. Fors'anche
allora fu ch'egli fece fabbricar nella
Mesia una città, che da lui prese il nome
di Adrianopoli, oggidì Andrinopoli,
città molto cospicua tuttavia. Secondo
l'ordine che tiene Sparziano nel suo
racconto, parrebbe che appartenessero
all'anno presente alcune crudeltà usate
da esso Adriano. Dione <span class="fnote">[Dio, lib. 69.]</span> sembra metterle
molto prima, cioè all'anno 118
o 119. Siccome Adriano era principe
diffidente e sospettoso, e che facilmente
bevea quanto di male gli veniva riferito,
così prestò fede a chi accusò <i>Domizio</i>
Negrino d'aver macchinato contro la di
lui vita: del qual delitto (vero o falso
che fosse) furono creduti complici <i>Cornelio
Palma, Lucio Publicio Celso</i> e <i>Lucio
Quieto</i>, tutti e quattro personaggi di gran
credito e nobiltà, e stati già consoli ordinari
o straordinari. Ma non s'accordano
insieme Dione e Sparziano. Il primo
scrive che doveano ammazzare Adriano,
allorchè era alla caccia; e l'altro,
mentr'egli si trovava impegnato in
un sagrifizio. Si può anche dubitare che
un tal fatto accadesse quando Adriano
si trovava nelle vicinanze di Roma, e non
già nella Mesia. Ne scrisse Adriano al
senato. Pare che queste persone prendessero
la fuga, perchè <i>Palma</i>, per ordine
del senato, fu ucciso in Terracina, <i>Celso</i>
<span class="pagenum"><a name="Page_443" id="Page_443"></a>[443]</span>
a Baja, <i>Negrino</i> a Faenza, e <i>Lucio</i> in
viaggio. Protestò dappoi Adriano, non
essere accaduta la lor morte di commessione
sua, e lo scrisse anche nella sua
vita, libro che più non esiste. Ma per
quanto egli dicesse <span class="fnote">[Dio, lib. 69.]</span>, comune credenza
fu, che per insinuazioni segrete da lui
fatte, il senato levasse a sì riguardevoli
soggetti la vita; nè alcuno si sapea persuadere,
che persone di tanta riputazione
fossero giunte a meditar simile attentato.
Lo stesso Adriano poi in qualche congiuntura
non negò d'aver data la spinta
alla lor morte, con rigettarne poi la colpa
del consiglio sopra <i>Taziano</i>, prefetto
del pretorio.
</p>

<p>
Nè fu questa la sola crudeltà usata
da Adriano. Altre nobili e potenti persone
credute colpevoli per la suddetta
congiura, o per altre cagioni, ed in altri
tempi, perderono la vita d'ordine suo,
tuttochè l'astuto principe, anche con
giuramento, attestasse d'essere in ciò
innocente. Così in un altro anno egli
fece levare dal mondo <i>Apollodoro Damasceno</i> <span class="fnote">[Dio, ibidem.]</span>.
Siccome di sopra accennammo,
era questi un architetto mirabile.
Avea fabbricato il maraviglioso ponte di
Trajano sul Danubio. Sua fattura parimente
furono la superba piazza di Trajano,
l'Odeo ed il Ginnasio in Roma.
Un giorno si trovava presente Adriano,
allorchè l'Augusto Trajano ed Apollodoro
trattavano di una di esse fabbriche,
e volle anch'egli fare il saccente, come
quegli che credea di sapere di tutto. Rivoltosegli
Apollodoro gli disse: <i>Andate
di grazia a dipingere delle zucche: chè
di questo non v'intendete punto</i>. Questa
ingiuria non si cancellò mai più dal cuor
di Adriano, e fu cagione che mandò poi
con de' pretesti quel valentuomo in esilio.
Tuttavia maggior male per questo
non gli avrebbe fatto; anzi in qualche
tempo si servì di lui. Avvenne che Adriano
fabbricò il tempio di Venere e
di Roma, dove erano le magnifiche statue
<span class="pagenum"><a name="Page_444" id="Page_444"></a>[444]</span>
di queste due falsamente appellate
dee. Per prendersi beffe di Apollodoro
ch'era fuori di Roma, e forse esiliato,
gliene mandò il disegno, acciocchè intendesse
che senza di lui si poteano far
delle sontuose e belle fabbriche in Roma;
e nello stesso tempo desiderò che
dicesse il suo sentimento, se fosse o no
con buona architettura formato quello
edifizio. Rispose Apollodoro, che conveniva
fabbricar quel tempio assai più alto,
se avea da fare un'eminente comparsa
sopra le alte fabbriche della Via sacra:
ed anche più concavo, a cagion delle
macchine che si pensava di fabbricar ivi
segretamente, per introdurle poi nel teatro.
Aggiugneva, che le maestose statue
ivi poste non erano proporzionate alla
grandezza del tempio, perchè se le dee
avessero avuto da levarsi in piedi ed
uscir fuori, non avrebbono potuto farlo.
All'udir queste osservazioni, e al conoscere
l'error commesso senza poterlo
emendare, s'empiè di tanta rabbia e dolore
Adriano, che privò di vita il troppo
sincero architetto, degno ben d'altra
mercede pel suo impareggiabil valore.
Oh che bestia il signore Adriano! griderà
qui taluno. Ma convien aspettare
alquanto, perchè mirandolo in un altro
prospetto fra poco, troveremo in lui tanto
di buono da potere far bella figura
fra i regnanti. Non so io ben dire in che
luogo dimorasse Adriano, allorchè succedette
la tragedia dei quattro consolari
suddetti uccisi. Ben so ch'egli si trovava
fuori di Roma <span class="fnote">[Spartianus, in Hadriano.]</span>, ed avvisato dalla grave
mormorazione che si faceva per la
morte di sì illustri personaggi, e ch'egli
s'era tirato addosso l'odio di tutti, corse
frettolosamente a Roma per prevenire
i disordini. Quetò il popolo con dispensargli
un doppio congiario. Mentre era
lontano, gli avea anche fatto distribuire
tre scudi d'oro per testa. Nel senato,
dopo aver addotte le scuse dell'operato,
giurò di nuovo che non avrebbe mai fatto
morire senatore alcuno, se non era
<span class="pagenum"><a name="Page_445" id="Page_445"></a>[445]</span>
giudicato degno di morte dal senato. Ma
sotto i precedenti cattivi Augusti, un solo
lor cenno bastava a far che il senato
proferisse la sentenza di morte contra
di chi incorreva nella loro disgrazia. Se
non falla Eusebio <span class="fnote">[Euseb., in Chron.]</span>, in quest'anno ovvero
nel seguente, un fiero tremuoto
diroccò la città di Nicomedia, e ne patirono
gran danno tutte le città circonvicine.
Adriano generosamente inviò colà
grandi somme di danaro per rifarle.
</p>

<hr />

<h2 class="hidden"><a name="CXXI" id="CXXI"></a>CXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXXI</span>. Indizione <span class="scp">IV</span>.</td>
  </tr>
  <tr>
    <td><span class="sc">Sisto</span> papa 5.</td>
  </tr>
  <tr>
    <td><span class="sc">Adriano</span> imperadore 5.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Annio Vero</span> per la seconda volta
e <span class="sc">Aurelio Augurino</span>.
</p>

<p>
Fu <i>Lucio Annio Vero</i> avolo paterno
di <i>Marco Aurelio</i> filosofo ed imperadore,
di cui parleremo a suo tempo. Osservossi <span class="fnote">[Spartianus, in Hadriano.]</span>
in tutte le maniere di vivere d'Adriano
Augusto una continua varietà, e
una costante incostanza. Ora crudele,
ora tutto clemenza: ora serio e severo,
ora lieto buffone: avaro insieme e liberale:
sincero e simulatore. Amava facilmente,
ma facilmente passava dall'amore
all'odio. S'è veduto com'egli trattò
l'architetto Apollodoro, e pure abbiam
da Sparziano, che non si vendicò di chi
gli era stato nemico, allorchè menava
vita privata. Divenuto imperadore, solamente
non guardava loro addosso. E vedendo
uno che più degli altri se gli era
mostrato contrario, disse: <i>L'hai scappata</i>.
Tutto ciò può essere, se non che per
testimonianza del medesimo storico, <i>Palma</i>
e <i>Celso</i> consoli, stati sempre suoi
nemici nella vita privata, abbiam veduto
qual fine fecero. In quest'anno gli venne
troppo a noia <i>Celio Taziano</i>, che già
dicemmo alzato da lui al grado di prefetto
del pretorio, in guisa che, come
dimentico di averlo avuto per tutore, e
<span class="pagenum"><a name="Page_446" id="Page_446"></a>[446]</span>
per gran promotore della sua assunzione
al trono, ad altro non pensava che a levarselo
d'attorno. Non poteva sofferire
la grand'aria di potenza che si dava
Taziano; e perciò gli corse più volte per
mente di farlo tagliare a pezzi. Se ne
astenne, perchè era fresca la memoria
dei quattro consolari uccisi, e l'odio
che gliene era provenuto. Ma con tutto
il suo guardarlo di bieco, non otteneva
che Taziano chiedesse di depor quella
carica. Gli fece per tanto dire all'orecchio,
che era bene il chiederlo; ed appena
ne udì l'istanza, che conferì la
carica di prefetto del pretorio e <i>Marzio
Turbone</i>, richiamato dalla Pannonia e
Dacia. Creò senatore <i>Taziano</i>, dandogli
anche gli ornamenti consolari, e dicendo
che non avea cosa più grande con
cui premiarlo. Anche <i>Simile</i>, l'altro
prefetto del pretorio, siccome dissi all'anno
118, dimandò il suo congedo.
Entrò nel suo posto <i>Setticio Claro</i>. Sì
<i>Turbone</i> che <i>Claro</i> erano due personaggi
di raro merito; ma anch'essi provarono
col tempo, quanto instabile fosse l'amore
e la grazia di questo imperadore. Per
questa mutazion d'uffiziali parendo oramai
ad Adriano d'aver la vita in sicuro,
perchè di loro non si fidava più, andò
a sollazzarsi nella Campania, dove fece
del bene a tutte quelle città e terre, ed
ammise all'amicizia sua le persone più
degne ch'egli trovò in quel tratto di
paese.
</p>

<p>
Ritornato a Roma Adriano, come
se fosse persona privata, interveniva
alle cause agitate davanti ai consoli e
ai pretori; compariva ai conviti de' suoi
amici, e se questi cadevano malati, due
ed anche tre volte il giorno andava a
visitarli. Nè solamente ciò praticò coi
senatori; si stesero le visite sue anche
ai cavalieri romani infermi, e insino a
persone di schiatta libertina, sollevando
tutti con buoni consigli, ed aiutando
chiunque si trovava in bisogno. Gran
copia d'essi amici volea sempre alla sua
mensa. Alla suocera sua, cioè a <i>Matidia</i>
<span class="pagenum"><a name="Page_447" id="Page_447"></a>[447]</span>
<i>Augusta</i>, nipote di Trajano, compartì
ogni possibil onore, allorchè si faceano
i giuochi de' gladiatori, e in altre occorrenze.
Ebbe sempre in sommo onore
<i>Plotina Augusta</i>, vedova di Trajano, da
cui conosceva l'imperio. E a lei defunta
fece un suntuoso scorruccio. Gran rispetto
ancora mostrava ai consoli, sino a
ricondurli a casa terminati ch'erano i
giuochi circensi. Anche con la più bassa
gente parlava umanissimamente, detestando
i principi che colla loro altura si
privano del contento di mandar via soddisfatte
di sè le persone. Con queste
azioni prive di fasto, piene di clemenza <span class="fnote">[Dio, lib. 69.]</span>,
si procacciava l'affetto del pubblico;
e lodavasi nel medesimo tempo
la continua sua attenzione al buon governo;
la sua magnificenza nelle fabbriche;
la sua provvidenza ne' bisogni occorrenti,
e specialmente nel mantenere
l'abbondanza de' viveri al popolo. Assaissimo
ancora piaceva il non esser egli
vago di guerre, che d'ordinario costano
troppo ai sudditi. Tanto le abborriva egli,
che se ne insorgeva alcuna, più tosto
si studiava di aggiustar le differenze coi
negoziati, che di venir all'armi. Non
confiscò mai i beni altrui per via d'ingiustizie;
troppo si pregiava egli di donare
il suo ad altri, non già di far sua
la roba altrui. In fatti grande fu la sua
liberalità verso moltissimi senatori e cavalieri;
nè aspettava egli d'essere pregato;
bastava che conoscesse i lor bisogni
per correre spontaneamente a sovvenirli.
Se gli poteva parlare con libertà,
senza ch'egli se l'avesse a male. Avendogli
una donna dimandata giustizia,
rispose di non aver tempo di ascoltarla.
<i>Perchè siete voi dunque imperadore?</i> gridò
la donna. Fermossi allora Adriano, con
pazienza l'ascoltò, e la soddisfece. Un
di ne' giuochi de' gladiatori al popolo
non piacea quel che si facea, e con importune
grida dimandava all'imperadore,
che se ne facesse un altro. Comandò
Adriano all'araldo che gli era vicino,
<span class="pagenum"><a name="Page_448" id="Page_448"></a>[448]</span>
di dire imperiosamente al popolo <i>che tacesse</i>,
come solea far Domiziano. Ma
l'araldo fatto cenno al popolo di dovergli
dir qualche parola a nome del regnante,
altro non disse se non: <i>Quel che
ora si fa, è di piacere dell'imperadore.</i>
Non si offese punto Adriano, che l'araldo
avesse contro l'ordine suo parlato
con tal mansuetudine al popolo, anzi
il lodò d'aver così fatto. Credesi ch'egli
in quest'anno fabbricasse un circo in
Roma. Comincia il Tillemont <span class="fnote">[Tillemont, Mémoires des Empereurs.]</span> nell'anno
120 i viaggi di Adriano fuori di
Italia; il Pagi <span class="fnote">[Pagius, Crit. Baron.]</span> nell'anno 121. Io mi
riserbo di parlarne all'anno seguente.
</p>

<hr />

<h2 class="hidden"><a name="CXXII" id="CXXII"></a>CXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXXII</span>. Indizione <span class="scp">V</span>.</td>
  </tr>
  <tr>
    <td><span class="sc">Sisto</span> papa 6.</td>
  </tr>
  <tr>
    <td><span class="sc">Adriano</span> imperadore 6.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Manio Acilio Aviola</span>, e <span class="sc">Cajo Cornelio
Pansa</span>.
</p>

<p>
Per accertar gli anni precisi, ne' quali
Adriano Augusto imprese ed eseguì
tanti suoi viaggi, non ci ha provveduti
la storia di lumi sufficienti. Nè occorre
volgersi alle medaglie, nelle quali veramente
sono accennati questi suoi viaggi,
perchè esse non ritengono vestigio del
tempo. L'Occone e il Mezzabarba <span class="fnote">[Mediobarbus, in Numism. Imperat.]</span> le
han distribuite a tentone per varii anni,
senza poterne addurre il perchè. Sia
dunque lecito a me il tener qui con esso
Mezzabarba e col Bianchini <span class="fnote">[Blanchinius, ad Anastasium.]</span>, che in
quest'anno cominciasse Adriano a viaggiare.
Parte per curiosità, e parte per
farsi rinomare, si era egli messo in testa
di voler visitare tutto il vasto imperio
romano; cosa non mai fatta da alcuno
de' predecessori. Venne dunque, a mio
credere, nell'anno presente per l'Italia,
e passò nella Gallia <span class="fnote">[Spartianus, in Hadriano.]</span>, dove delle sue
azioni altro non si sa, se non che sollevò
<span class="pagenum"><a name="Page_449" id="Page_449"></a>[449]</span>
colla sua liberalità quanti bisognosi a
lui ricorsero. Certo è che questo suo
genio ambulatorio tornava in profitto
delle provincie <span class="fnote">[Dio, lib. 69.]</span> dove egli arrivava;
imperocchè a guisa di un ispettore s'informava
co' suoi occhi, e col saggio esame
delle cose, se i magistrati faceano il
lor dovere, oppur mancavano alla giustizia,
e quali fossero gli abusi, per rimediare
a tutto; nel che maravigliosa
era non meno la di lui attività e provvidenza,
che la sua costanza in degradare
o punire in altre forme i delinquenti.
Volea saper tutte le rendite e gli aggravi
delle città; visitava tutte le fortezze,
per osservare se erano ben tenute e
munite, ordinando che si provvedesse
quel che mancava, distruggendo ciò che
non gli piacea, e comandando, se occorreva,
delle fabbriche nuove in altri siti.
Dalla Gallia passò nella Germania romana.
A que' confini distribuito stava
a quartiere il maggior nerbo delle milizie
romane sempre all'ordine per opporsi
ai Germani non sudditi, i quali più
che altra nazione furono sempre temuti
e rispettati dai Romani. Era Adriano,
quanto altri mai, peritissimo dell'arte
militare, e sembra ch'egli anche ne componesse
un libro, come altrove ho io accennato <span class="fnote">[Antiquit. Italicar., tom. 2, Dissert. 26.]</span>.
Adunque senza perder tempo,
si applicò alla visita de' luoghi forti,
esaminando le fortificazioni, l'armi, le
macchine militari; e come se fosse imminente
la guerra, diede la mostra a
tutte quelle legioni, e premiò e promosse
a gradi superiori chi sel meritava;
fece far l'esercizio a tutti. Trovati moltissimi
abusi introdotti nella milizia per
trascuratezza dei principi e generali
precedenti, si mise al forte, per rimettere
in piedi l'antica disciplina romana
fra que' soldati. Diede ordini bellissimi
intorno a varii impieghi degli uffiziali,
e alle spese che si facevano. Levò via
dagli alloggiamenti de' soldati (che erano
obbligati ad abitar sotto le tende alla
<span class="pagenum"><a name="Page_450" id="Page_450"></a>[450]</span>
campagna) i portici, i pergolati, le grotte
ed altre delizie. Niuno de' soldati senza
giusta cagione potea uscire del campo.
Per divenir centurione (noi diremmo
capitano) bisognava aver buona fama e
robustezza di corpo. Essere non potea
tribuno (noi diremmo colonnello) se
non chi era giunto ad una perfetta giovanezza,
accompagnata inoltre dalla
prudenza. Lecito non era ai tribuni
l'esigere o ricevere alcun dono o danaro
dai soldati. E per conto de' medesimi
soldati disaminò attentamente le loro
armi, il lor bagaglio, la loro età, acciocchè
niuno prima degli anni diecisette fosse
assunto alla milizia, nè fosse tenuto a
militar più di trenta, se non voleva. Nell'esattezza
della disciplina precedeva egli
a tutti, animando col proprio esempio
le sue leggi. Mangiava in pubblico, altro
cibo non prendendo che l'usato dai
soldati gregari, cioè lardo, cacio e posca,
o sia acqua mischiata d'aceto. Talvolta
armato fece venti miglia a piedi;
bene spesso usava vesti dimesse, non
dissomiglianti da quelle de' soldati. L'usbergo
suo era senza oro, le fibbie senza
gemme, di avorio solamente il pomo
della spada. Visitava i soldati infermi;
disegnava i siti degli accampamenti;
sopra tutto badando che non si comprassero
robe inutili, nè si desse a mangiare
a persone oziose. Da questo poco
si può comprendere la saviezza degli
antichi Romani nel ben disciplinare la
loro milizia.
</p>

<p>
Sbrigato della Germania Adriano, si
crede che nell'anno stesso, cioè come
io vo congetturando, nel presente passasse
alla visita della gran Bretagna <span class="fnote">[Spartianus, in Hadriano.]</span>.
Quivi ancora trovò molti abusi, e li corresse.
Erano i Romani in possesso di
buona parte di quell'isola; ma nel principio
del governo di Trajano vi era stata
qualche ribellione o tumulto in quelle
parti. Certo è che la parte settentrionale
non ubbidiva all'aquile romane. Per assicurarsi
dunque Adriano dagl'insulti di
<span class="pagenum"><a name="Page_451" id="Page_451"></a>[451]</span>
que' Barbari, gente feroce e temuta, ordinò
che si fabbricasse un muro lungo
ottanta miglia, il qual dividesse i confini
romani dalle terre d'essi Barbari. Credono
gli eruditi Inglesi, che questo muro
fosse nella provincia del Northumberland
verso il fiume Tin, e che ne restino tuttavia
le vestigia. Ebbe fra le altre cose
in uso Adriano di tener delle spie, non
tanto per saper tutto ciò che si faceva in
corte, quanto ancora per indagar tutt'i
fatti particolari de' suoi cortigiani ed amici.
Al qual proposito si racconta, che
avendo una dama scritto al marito, lamentandosi
dello star egli tanto tempo
lontano, e del perdersi nei bagni ed in
altri piaceri: lo seppe Adriano, e venuto
quel tale a prendersi commiato, gli
disse ch'era bene l'andare e l'abbandonare
ormai i bagni e i piaceri. Il cavaliere
non sapendo di che mezzi si servisse
Adriano per iscoprire i fatti altrui,
allora rispose: <i>L'ha forse mia moglie scritto
anche a voi, siccome ha fatto a me?</i>
Ora dovette Adriano essere avvisato da
Roma, che <i>Svetonio Tranquillo</i>, autore
delle Vite dei dodici primi Cesari, che
allora serviva in corte nel grado di segretario
delle lettere, e <i>Setticio Claro</i>,
prefetto del pretorio, ed altri, praticavano
troppo familiarmente con <i>Sabina</i> sua
moglie, non mostrando quella riverenza
che si dovea alla casa dell'imperadore.
Di più non vi volle, perchè egli levasse loro
le cariche. Aggiungono, ch'era anche
disgustato della stessa Sabina sua moglie,
perchè gli parea donna aspra e schizzinosa:
laonde ebbe a dire, che s'egli
fosse stato persona privata, l'avrebbe
ripudiata. Succedette in questi tempi
qualche fastidiosa sedizione in Egitto.
Adoravano que' popoli il dio Apis sotto
figura di un bue macchiato; e morendo
questo, si cercava un vitello che avesse
le medesime macchie. Dopo molti anni
trovato questo dio bestia, gran gara, anzi
un principio di guerra insorse fra le
città, pretendendo molte d'esse di doverlo
nutrire nel loro tempio. A questo
<span class="pagenum"><a name="Page_452" id="Page_452"></a>[452]</span>
avviso turbato Adriano, dalla Bretagna
tornò nella Gallia, e venne a Nimes in
Provenza, dove d'ordine suo fu fabbricata
una maravigliosa basilica in onore di
Plotina Augusta, già moglie di Trajano.
A lui ancora, o pure ad Antonino, vien
attribuita la fabbrica dell'anfiteatro, in
parte ancora sussistente, ed un ponte ed
altre antichità di quella città. Di là poi
si portò in Ispagna, e passò il verno in
Tarragona.
</p>

<hr />

<h2 class="hidden"><a name="CXXIII" id="CXXIII"></a>CXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXXIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Sisto</span> papa 7.</td>
  </tr>
  <tr>
    <td><span class="sc">Adriano</span> imperadore 7.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Quinto Aprio Petino</span>
e <span class="sc">Lucio Venulejo Aproniano</span>.
</p>

<p>
I più degl'illustratori de' Fasti consolari
danno il nome di <i>Cajo Ventidio Aproniano</i>
al secondo di questi due consoli. Io,
fondato sopra un embrice o mattone,
tuttavia esistente nell'insigne museo del
Campidoglio <span class="fnote">[Thesaurus Novus Inscription., pag. 321,
num. 6.]</span>, l'ho appellato <i>Lucio
Venulejo</i>. Ma in un altro mattone, riferito
dal Fabretti <span class="fnote">[Fabrettus, Inscription., pag. 509.]</span>, egli ha il prenome
di <i>Tito</i>, e non già di <i>Lucio</i>. Sembra che
sotto Nerva s'introducesse l'uso continuato
di poi per molti anni, d'imprimere
ne' mattoni, e in altri materiali di terra
cotta, oltre al nome della bottega o
sia della fornace, quello ancora de' consoli
per denotar l'anno. Passò Adriano,
siccome già accennai, il verno in Tarragona,
dove egl'incontrò un pericoloso
accidente. Mentre egli un dì passeggiava
per un giardino, gli venne incontro furiosamente
colla spada nuda un servo
del padrone di quella casa. Adriano bravamente
si difese, e fermato il micidiale,
consegnollo alle guardie <span class="fnote">[Spartian., in Hadriano.]</span>. Trovossi
che il cervello avea data volta a costui.
L'imperadore con esempio di rara moderazione
il fece curar dai medici, nè
<span class="pagenum"><a name="Page_453" id="Page_453"></a>[453]</span>
volle fargli alcun male. In quella città
riparò egli a sue spese il tempio d'Augusto.
Ordinò una leva di gente, ma vi trovò
delle difficoltà, tuttavia con tal prudenza
e destrezza maneggiò gli animi di
que' popoli, che ottenne l'intento suo.
Motivo di stupore fu, che trovandosi egli
in Ispagna, non andasse a visitar la sua
patria Italica. Sappiamo nondimeno che
le fece di gran bene; ed Aulo Gellio <span class="fnote">[Gellius, lib. 16, cap. 13.]</span>
cita un discorso da lui fatto in senato,
allorchè Italica, Utica ed altre città che
godeano la libertà dei municipii, dimandarono
d'aver delle colonie romane: il
che parve strano, essendo migliore la
condizion dei municipii, che quella delle
colonie. Qualche torbido dovette seguire
circa questi tempi nella Mauritania, provincia
dell'Africa. Adriano felicemente
lo quietò. Deducendosi dalle medaglie <span class="fnote">[Mediobarbus, Numism. Imper.]</span>,
che anche in persona a quella provincia
egli si trasferì, il Tillemont <span class="fnote">[Tillemont, Mémoires des Empereurs.]</span> si figura
che questo accadesse nell'anno presente.
Ma il Pagi <span class="fnote">[Pagius, in Crit. Baron.]</span> pensa ciò avvenuto più
tardi. Dicendo poi Sparziano <span class="fnote">[Spartianus, in Hadriano.]</span>, che in
questi tempi vi fu un principio di guerra
coi Parti, il quale con un abboccamento
seguito fra esso Adriano e forse con Cosroe
re di quella nazione, in breve fu
posto fine: potrebbe taluno argomentare,
che Adriano passasse dalla Spagna e dalla
Mauritania in Soria. Il salto a me par
troppo grande. Si tien parimente, che
egli andasse dipoi ad Atene, dove si fermò
per tutto il verno seguente. Con tal
supposizione pare che possa accordarsi
l'avere scritto Eusebio <span class="fnote">[Eusebius, in Chron.]</span>, che Adriano,
fattagli istanza di nuove leggi dal popolo
ateniese, formò un estratto di quelle di
Dracone, Solone ed altri legislatori, e
loro le diede.
</p>

<p>
<span class="pagenum"><a name="Page_454" id="Page_454"></a>[454]</span>
</p>

<hr />

<h2 class="hidden"><a name="CXXIV" id="CXXIV"></a>CXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXXIV</span>. Indizione <span class="scp">VII</span>.</td>
  </tr>
  <tr>
    <td><span class="sc">Sisto</span> papa 8.</td>
  </tr>
  <tr>
    <td><span class="sc">Adriano</span> imperadore 8.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Manio Acilio Glabrione</span>
e <span class="sc">Cajo Bellicio Torquato</span>.
</p>

<p>
Perchè si sono smarrite tante antiche
storie, e massimamente la vita di sè
stesso scritta da Adriano, noi ci troviamo
ora troppo intrigati a seguitar questo
imperadore ne' suoi viaggi, e ci convien
solamente per congetture rapportare
a questo ed a quell'anno i suoi passi.
Camminando dunque sul supposto che
Adriano soggiornasse nel presente verno
ad Atene, ne sarebbe seguito ciò che
scrive Eusebio nella sua Cronica, cioè,
che essendo uscito del suo letto il fiume
Cefiso, ed avendo inondata la città di
Eleusi o sia Eleusina, egli fabbricò un
ponte sopra quel fiume, e verisimilmente
lo fece arginar con delle muraglie, in
maniera che più non potesse farle di
queste burle. Quindi pare ch'egli si portasse
alla visita della Bitinia, Macedonia,
Cappadocia, Cicilia, Frigia, Pamfilia, Licia,
Armenia, e d'altri paesi dell'Asia e
dell'isole adiacenti. Ci sono medaglie di
tali provincie, che il nominano lor ristauratore;
imperciocchè in niun luogo andava
egli, che non vi lasciasse dei benefizii,
con esenzioni e privilegii, o con
fabbriche degne di un par suo. Dione <span class="fnote">[Dio, lib. 69.]</span>
attesta ch'egli magnificamente aiutò ed
abbellì le città da lui visitate, chi con
danari, chi con acquedotti o porti, chi
con templi, ed altri pubblici edifizii, o con
accrescimento d'onori. Sotto l'antecedente
anno l'autore della cronica alessandrina <span class="fnote">[Chron. Paschale. Histor. Byzantin.]</span>
scrive che Adriano edificò
le piazze di Nicomedia e di Nicea, e i Crociali,
e le mura che guardano verso la
Bitinia. Fabbricò inoltre il tempio di Cizico,
e in quella città selciò di marmi la
piazza. Colla stessa generosità in molte
<span class="pagenum"><a name="Page_455" id="Page_455"></a>[455]</span>
altre illustri città alzò vari templi, e varie
statue fece mettere in essi. Aggiugne
lo storico Dione, che nella maggior parte
delle città, dove si lasciò vedere, fabbricò
de' teatri, e v'istituì dei combattimenti
annuali. Così dappertutto risuonava
la fama e il nome di Adriano, come di
comune benefattore di tutto il romano
imperio. Varie iscrizioni in testimonianza
di questo ho anch'io rapportato altrove <span class="fnote">[Thesaurus Novus Inscript., tom. 1.]</span>.
Non è inverisimile, che verso
il fine dell'anno egli si riducesse di nuovo
ad Atene, città sopra le altre a lui
cara, e quivi soggiornasse ne' mesi del
verno, moltiplicando le grazie verso quella
città. In essa volle anche esser presidente
dei pubblici giuochi e combattimenti.
Fu osservato che molti de' Greci
portavano dei coltelli, anche andando ai
lor templi. O per ordine o per riverenza
di Adriano niuno osò allora di portarli.
</p>

<hr />

<h2 class="hidden"><a name="CXXV" id="CXXV"></a>CXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXXV</span>. Indizione <span class="scp">VIII</span>.</td>
  </tr>
  <tr>
    <td><span class="sc">Sisto</span> papa 9.</td>
  </tr>
  <tr>
    <td><span class="sc">Adriano</span> imperadore 9.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Publio Cornelio Scipione Asiatico</span>, per
la seconda volta, e <span class="sc">Quinto Vettio Aquilino</span>.
</p>

<p>
Camminando noi sul supposto, che
Adriano Augusto soggiornasse nel presente
verno in Atene, allora dovette succedere
ciò che narra Sparziano, cioè
ch'egli volle intervenire <span class="fnote">[Spartianus, in Hadriano.]</span> alle sacre
feste di Cerere, che si faceano nella città
di Eleusi o sia Eleusina. Rinomati
erano i misteri di que' sacerdoti, cioè
i riti e le cerimonie che si adoperavano
nel culto di quella falsa deità, appunto
perchè segreti e non veduti dal popolo.
Per grazia pochi si ammettevano alla conoscenza
e participazione di sì fatte superstizioni
ed imposture. Adriano, ad
esempio d'Ercole e di Filippo il Macedone,
ne volle essere partecipe, e farsi ascrivere
<span class="pagenum"><a name="Page_456" id="Page_456"></a>[456]</span>
al ruolo di que' divoti. Venne poi
da Atene a visitar le città della Sicilia,
ed anche ivi è da credere che con larga
mano spargesse benefizii, dacchè abbiamo
una medaglia, in cui vien appellato
Restitutore della Sicilia. Volle quivi visitare
il monte Etna, per vedere la nascita
del sole, la quale si dicea che rappresentava
l'arco baleno. Dopo tante
girate finalmente si restituì a Roma.
</p>

<hr />

<h2 class="hidden"><a name="CXXVI" id="CXXVI"></a>CXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXXVI</span>. Indizione <span class="scp">IX</span>.</td>
  </tr>
  <tr>
    <td><span class="sc">Sisto</span> papa 10.</td>
  </tr>
  <tr>
    <td><span class="sc">Adriano</span> imperadore 10.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Annio Vero</span> per la terza volta,
ed <span class="sc">Eggio Ambibulo</span>.
</p>

<p>
Il primo de' consoli <i>Annio Vero</i>, sappiam
di certo che fu avolo paterno di
<i>Marco Aurelio</i> imperadore; non così certo
è il suo prenome di Marco. Ho io
appellato il secondo <i>Eggio Ambibulo</i>, fondato
sopra un'iscrizione da me rapportata
altrove <span class="fnote">[Thesaurus Novus Inscript., p. 323, n. 2.]</span>, ed esistente nel Museo
Capitolino. Credette il cardinal Noris <span class="fnote">[Noris, Espistol. Consular.]</span>,
ch'egli portasse i nomi di <i>Lucio Vario
Ambibulo</i>, adducendone per prova due
iscrizioni riferite dal Reinesio. Ma i marmi
reinesiani non dicono che quel <i>Lucio
Vario Ambibulo</i> fosse console, e perciò
nulla si oppongono al marmo da me sopra
citato. Il padre Pagi <span class="fnote">[Pagius, Critic. Baron.]</span> pieno della
idea de' quinquennali, decennali, quindecennali,
ec. degl'imperadori, de' quali
sì spesso favella, pretende che il motivo
d'Adriano per tornare a Roma, fosse
affin di celebrare in quest'anno le feste
che si usavano, allorchè gli Augusti compievano
il decimo anno del loro imperio.
Eusebio <span class="fnote">[Eusebius, in Cron.]</span>, con cui vanno concordi l'autore
della cronica alessandrina, e Paolo
Orosio, scrive che nel presente anno dal
senato romano fu conferito ad Adriano
il titolo di <i>Padre della Patria</i>, e a <i>Giulia</i>
<span class="pagenum"><a name="Page_457" id="Page_457"></a>[457]</span>
Sabina sua moglie quello di <i>Augusta</i>. Ma
che ciò succedesse in quest'anno, si può
giustamente dubitarne, trovandosi iscrizioni <span class="fnote">[Gruterus, Thesaur. Inscript.]</span>
e medaglie <span class="fnote">[Mediobarbus, in Numismat. Imp.]</span>, nelle quali prima
di questi tempi Adriano si vede intitolato
<i>Padre della Patria</i>. Abbiamo poi da Sparziano <span class="fnote">[Spartianus, in Hadriano.]</span>
che continuando questo imperadore
nel desiderio di visitar tutte le
provincie dell'imperio, dopo essersi fermato
qualche tempo in Roma, passò in
Africa, dove non men si fece conoscere
liberale di grazie e di benefizii verso quelle
città, che fosse stato verso le altre di
sopra menzionate. Veggonsi medaglie <span class="fnote">[Mediobarbus, in Numismat. Imp.]</span>,
nelle quali è appellato Ristoratore dell'Africa,
della Mauritania, della Libia.
Terminata poi la visita di quelle provincie,
tornò a Roma, per quivi soggiornare
nel verno.
</p>

<hr />

<h2 class="hidden"><a name="CXXVII" id="CXXVII"></a>CXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXXVII</span>. Indizione <span class="scp">X</span>.</td>
  </tr>
  <tr>
    <td><span class="sc">Telesforo</span> papa 1.</td>
  </tr>
  <tr>
    <td><span class="sc">Adriano</span> imperadore 11.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Tiziano</span> e <span class="sc">Gallicano</span>.
</p>

<p>
Finora non si sono scoperti in sicure
memorie i prenomi e i nomi di questi
consoli. Assai fu in uso de' Romani il
distinguere le persone nobili, una dall'altra
coll'ultimo lor cognome, o sia
soprannome. Questo solo dovea bastare
per intendere chi fosse l'uno e l'altro
de' consoli. Opinione poi fondata è, che
in quest'anno succedesse il glorioso martirio
di <i>san Sisto</i> papa, in cui luogo nella
cattedra di san Pietro fu sustituito <i>Telesforo</i>.
Quanto tempo si fermasse in Roma
Adriano, non si sa. Sembra bensì credibile,
che ogni qualvolta egli tornava a
Roma, rallegrasse il popolo con un congiario,
e con altre fogge di regali. Le
medaglie <span class="fnote">[Idem, ibid.]</span> ci hanno conservata la memoria
di varie <i>Liberalità</i> di Adriano, e ne
contano fin sette. Secondochè scrive
<span class="pagenum"><a name="Page_458" id="Page_458"></a>[458]</span>
Sparziano <span class="fnote">[Spartianus, in Hadriano.]</span>, si rimise poi in viaggio il non
mai stanco Augusto, per visitare un'altra
volta la Grecia e l'Asia, verisimilmente
bramoso di conoscere, se le fabbriche
già da lui ordinate in varie città,
fossero compiute. Tali trovò quelle che
egli avea disegnato in Atene, e celebrò
la festa della lor dedicazione. Fra gli
altri suntuosi edifizii, ch'egli fece fabbricare
in Atene, si contò quello di Giove
Olimpio, il quale sembra, siccome dirò,
compiuto solamente nell'anno 134. In
alcune iscrizioni <span class="fnote">[Thesaurus Novus Inscript., p. 235.]</span> da me date alla luce,
egli è chiamato <i>Adriano Olimpio</i>.
Sembra ancora che l'adulazione greca
arrivasse a dare a lui il titolo di <i>Giove
Olimpio</i>: il che, se fosse, sarebbe da cercare
chi più meritasse il nome di pazzo,
o chi lo dava o chi lo riceveva. Oltre a
ciò si osserva nelle iscrizioni suddette,
che dimorando Adriano in Atene, varie
città gli spedirono ambasciatori, per rallegrarsi
del di lui felice ritorno in quelle
parti. Pare anche verisimile, ch'egli innamorato
di Atene, si fermasse ivi tutto
il seguente verno. Troppo si compiaceva
egli di trovarsi tra i filosofi e le persone
letterate. Di queste tuttavia era doviziosa
la scuola d'Atene; e sopra gli altri furono
in gran credito alla corte di Adriano
<i>Epitteto</i>, insigne filosofo stoico, di
cui ci restano il manuale, operetta aurea,
e molti suoi documenti nel libro di
Arriano suo discepolo; e <i>Favorino</i> sofista,
o sia oratore, dottissimo tanto nella
latina che nella greca lingua, di cui molto
parla Aulo Gellio <span class="fnote">[Spartianus, in Hadriano.]</span>. Di lui si racconta <span class="fnote">[Aulus Gellius, Noct. Attic.]</span>
che avendogli un giorno Adriano,
principe uso di fare l'arcifanfano
nelle lettere, riprovata una parola, adoperata
da esso oratore in qualche scritto,
dopo breve contrasto Favorino gliela
diede vinta. Rimproverandolo poscia di
codardia gli amici suoi, perchè quella
era parola buona, autenticata dall'uso
<span class="pagenum"><a name="Page_459" id="Page_459"></a>[459]</span>
fattone da alcuni accreditati scrittori,
egli saporitamente ridendo, loro rispose:
<i>Trattandosi di uno che ha trenta legioni
al suo comando, non volete voi ch'io il
creda più dotto di me?</i> Ma cadde egli in
fine dalla grazia di Adriano, perchè non
sapea questo capriccioso e volubile Augusto
sofferir lungamente chi potea far
ombra al preteso suo universal sapere.
E se n'avvide Favorino, allorchè fu per
trattare una sua causa davanti a lui,
pretendendo l'esenzione dal sostenere le
cariche della sua patria Arles nella Gallia.
Conobbe assai, che Adriano era per
dargli la sentenza contro; e però quando
si credea ch'egli venuto al contradditorio
perorasse per la sua pretensione,
altro non disse, se non che apparitogli
la notte in sogno il suo maestro (forse
Dione Grisostomo) l'avea esortato a non
lasciarsi increscere di far quello che faceano
gli altri suoi concittadini. Aveano
gli Ateniesi eretta a quel filosofo una statua.
Inteso ch'egli era decaduto dal favore
di Adriano, corsero ad abbatterla <span class="fnote">[Philostratus, in Sophistis.]</span>.
Ne fu portata la nuova a Favorino,
ed egli senza punto scomporsi,
rispose: <i>Avrebbe ben voluto Socrate essere
trattato dagli Ateniesi a così buon mercato.</i>
Anche <i>Dionisio da Mileto</i>, eccellente
sofista, godè un tempo della grazia di
Adriano; ma perchè un giorno gli scappò
detto ad Eliodoro segretario delle lettere
di esso imperadore; <i>Cesare ti può
ben caricar di onori e di ricchezze, ma
non ti può far divenire oratore</i>, Adriano
l'ebbe da lì innanzi in odio. Per altro
questo imperadore, siccome ho detto
di sopra, s'intendeva di tutte le arti e
scienze, e lasciò scritti vari libri, di dicitura
per lo più scura ed affettata, ed
uno massimamente della sua vita. Ma
usava di pubblicarli sotto nome de' suoi
liberti, uno de' quali fu <i>Flegonte</i>, di cui
tuttavia resta un'operetta degli Avvenimenti
maravigliosi, e che compose molti
altri libri.
</p>

<p>
<span class="pagenum"><a name="Page_460" id="Page_460"></a>[460]</span>
</p>

<hr />

<h2 class="hidden"><a name="CXXVIII" id="CXXVIII"></a>CXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXXVIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Telesforo</span> papa 2.</td>
  </tr>
  <tr>
    <td><span class="sc">Adriano</span> imperadore 12.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Nonio Asprenate Torquato</span> per la
seconda volta, e <span class="sc">Marco Annio Libone</span>.
</p>

<p>
Fu quest'<i>Annio Libone</i> zio paterno
di <i>Marco Aurelio</i>, poscia imperadore, come
si ricava da Giulio Capitolino <span class="fnote">[Capitolinus, in Marco Aurelio]</span>.
Seguitando quella poca traccia che dei
viaggi di Adriano ci ha lasciato Sparziano <span class="fnote">[Spartianus, in Hadriano.]</span>,
possiam credere ch'esso Augusto
nell'anno presente da Atene ripassasse
nell'Asia, per osservare se ivi ancora
erano stati eseguiti gli ordini suoi, e perfezionate
le fabbriche e i lavori da lui
nel primo suo viaggio disegnati. In fatti
vi fece la consecrazione di molti templi,
appellati di Adriano. Andò nella Cappadocia,
e quivi raunò gran copia di servi
o sia schiavi per servigio delle armate,
e non già per farli soldati. A tutti i re e
principi barbari di quelle vicinanze fece
sapere il suo arrivo, per confermar la
buona amicizia con tutti. Molti di essi
vennero ad attestargli il loro ossequio,
e Adriano li trattò e regalò così generosamente,
che si trovarono ben pentiti coloro
i quali ebbero difficoltà di venire
ad inchinarlo. Più degli altri se ne pentì
<i>Farasmane</i>, probabilmente re dell'Iberia,
che con insolente alterigia avea ricusato
di comparire davanti a lui. Tuttavia Sparziano
più di sotto scrive, che Adriano
fece dei gran donativi a molti di quei re,
comperando la pace dalla maggior parte
di essi; ma verso niuno fu così liberale,
come verso il re dell'Iberia, al quale,
oltre ad altri magnifici regali, donò un
lionfante e una coorte di cinquecento
uomini d'armi. <i>Farasmane</i> anch'egli dal
canto suo gl'inviò de' superbi donativi,
e fra essi delle vesti di tela d'oro. Ma
Adriano, per deridere i di lui regali, ordinò
<span class="pagenum"><a name="Page_461" id="Page_461"></a>[461]</span>
che trecento uomini condannati a
morte andassero a combattere nell'anfiteatro,
vestiti di tela d'oro. Invitò anche
<i>Cosroe re de' Parti</i>, con rimandargli la
figliuola, già presa da Trajano, e con
promettergli la restituzione del trono
d'oro, ma senza mantenergli poi la parola.
Era la vanità principal compagna
di Adriano in tutti questi viaggi. Abbiamo
da Arriano <span class="fnote">[Arrianus, de Pont.]</span>, che questo imperadore
diede dei re ai popoli de' Lazii, degli
Abasgi, de' Sanigi e degli Zughi, tutti
situati verso le parti del mar Nero. Continuando
egli poscia a girar per le provincie
romane, poste nell'Asia, quanti
uffiziali ritrovò che si erano abusati
delle loro autorità in pregiudizio de' popoli,
severamente li gastigò, e a molti tolse
la vita. Venuto nella Soria, ebbe sopra
tutto in odio il popolo di Antiochia, senza
che ne apparisca il motivo: di modo
che pensò di separar la Fenicia dalla
Soria, acciocchè Antiochia non fosse
in avvenire capo di tanto paese. E che
in fatti la separasse, e ch'egli veramente
venisse in quest'anno nella Soria, lo prova
il padre Pagi <span class="fnote">[Pagius, in Critic. Baron.]</span> colle antiche medaglie.
Certo è, che gli Antiocheni si pregiavano
di una lingua tagliente. Forse li
guardò di mal occhio per questo. Volle
poi visitare il monte Casio, dove situato
era un rinomato tempio di Giove,
e salì colà di notte, per veder la mattina
nascere il sole; ma insorse un temporale,
la cui pioggia il bagnò, e un fulmine
cadde sopra la vittima, mentre
egli preparava il sagrifizio. Passò in appresso
Adriano dalla Soria nell'Egitto.
</p>

<p>
<span class="pagenum"><a name="Page_462" id="Page_462"></a>[462]</span>
</p>

<hr />

<h2 class="hidden"><a name="CXXIX" id="CXXIX"></a>CXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXXIX</span>. Indizione <span class="scp">XII</span>.</td>
  </tr>
  <tr>
    <td><span class="sc">Telesforo</span> papa 3.</td>
  </tr>
  <tr>
    <td><span class="sc">Adriano</span> imperadore 13.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Quinto Giulio Balbo</span> e <span class="sc">Publio Giuvenzio
Celso</span> per la seconda volta.
</p>

<p>
<i>Celso</i> fu un insigne giurisconsulto di
questi tempi. Ad essi ordinari consoli
furono sostituiti <i>Cajo Nerasio Marcello</i> e
<i>Gneo Lollio Gallo</i>, siccome osservò il
Panvinio <span class="fnote">[Panvinius, in Fastis Consul.]</span>, con produrre un'iscrizione
antica. Un'altra data alla luce dal
canonico Gorio <span class="fnote">[Gorius, in Inscript. Etrur.]</span>, ci fa vedere consoli
insieme <i>Giuvenzio per la seconda volta,
e Marcello</i> anch'esso <i>per la seconda</i>:
laonde si può dubitare che <i>Balbo</i> fosse
mancato di vita prima di compiere i
mesi del suo consolato, o ch'egli prima
del collega scendesse. Scrisse Sparziano <span class="fnote">[Spartianus, in Hadriano.]</span>
che essendo stato Adriano tre
volte console promosse molti altri al
terzo consolato, ed infiniti al secondo;
il che sembra da lui detto con troppa
esagerazione. Che nell'anno precedente
venisse Adriano nell'Egitto, e viaggiasse
nel presente infaticabilmente per quei
paesi, lo provò il padre Pagi <span class="fnote">[Pagius, in Critic. Baron.]</span> colle
medaglie battute da varie città egiziane
nell'anno 11 di esso Adriano. Ora in
quest'anno egli fece il viaggio per l'Arabia,
e di là tornò a Pelusio, dove fece
con maggior magnificenza rifare il sepolcro
di Pompeo il Grande. Mentr'egli
navigava pel Nilo, perdè <i>Antinoo</i>, giovinetto
nato in Bitinia, di rara bellezza,
suo gran favorito, ma come si credeva
per motivi degni della detestazione di
tutti. Nella cronica di Eusebio appunto
sotto quest'anno è riferita la di lui morte.
Fece correre voce Adriano, che Antinoo
caduto nel Nilo si fosse affogato. Ma
per testimonianza di Sparziano <span class="fnote">[Spartianus, in Hadriano.]</span> e di
<span class="pagenum"><a name="Page_463" id="Page_463"></a>[463]</span>
Dione <span class="fnote">[Dio, lib. 69.]</span>, opinion comune fu che Antinoo
offerisse ai falsi dii la volontaria sua
morte, per soddisfare a una bestial curiosità
o empia superstizione di Adriano,
il quale vago della magia, o credulo alle
imposture del gentilesimo <span class="fnote">[Aurelius, in Epitome.]</span>, si figurò
di prolungar la sua vita coll'iniquo sacrifizio
di questo giovine; oppure, come
pensò il Salmasio, volle cercar nelle viscere
di lui l'augurio dei fatti avvenire.
Comunque sia, certo è, per attestato di
Sparziano, che Adriano pianse la morte
di Antinoo, come fan le donnicciuole;
poscia per consolar sè stesso, e ricompensare
il defunto giovinetto, il fece deificare
dai Greci; pazza e ridicola risoluzione,
per tale riconosciuta anche dagli
stessi Gentili, ma specialmente dai Cristiani
d'allora, che si servirono di questa
empia buffonata per maggiormente
screditare la stolta religion de' Pagani,
come si può vedere ne' libri di san Giustino,
di Tertulliano, di Origene e d'altri
difensori della santa religione di Cristo.
Ma che non sa far l'adulazione? Per
guadagnarsi merito con Adriano, i popoli
accettarono questo novello dio, gli
alzarono statue per tutto l'imperio romano;
più templi furono fabbricati in
onore di lui, con sacerdoti apposta, i
quali incominciarono anche a fingere
ch'egli dava le risposte come un oracolo.
E gli strologhi, osservata in cielo una
nuova stella, non ebbero vergogna di
dire che quell'era Antinoo trasportato
in cielo. Lo stesso Adriano, con dire di
vederlo colà, dava occasion di ridere
alla gente savia. Fece egli dipoi fabbricare
una città nel luogo dove morì, e
fu seppellito Antinoo, alla quale pose il
nome di Antinopoli, di cui poche vestigia
oggidì restano nell'Egitto.
</p>

<p>
<span class="pagenum"><a name="Page_464" id="Page_464"></a>[464]</span>
</p>

<hr />

<h2 class="hidden"><a name="CXXX" id="CXXX"></a>CXXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXXX</span>. Indizione <span class="scp">XIII</span>.</td>
  </tr>
  <tr>
    <td><span class="sc">Telesforo</span> papa 4.</td>
  </tr>
  <tr>
    <td><span class="sc">Adriano</span> imperadore 14.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Quinto Fabio Catullino</span> e <span class="sc">Marco Flavio
Aspro</span>.
</p>

<p>
Non è inverisimile che Adriano stoltamente
impegnato ad eternar la memoria
del suo Antinoo, passasse il verno
di quest'anno nell'Egitto. Siccome egli
stendeva il guardo a tutte le provincie
del romano imperio per beneficarle, così
non avea lasciato indietro la Giudea.
Ha creduto il padre Petavio <span class="fnote">[Petavius, in Chronol.]</span>, ch'egli
in quest'anno e non prima rifabbricasse
l'abbattuta città di Gerusalemme, e
le desse il nome suo proprio, chiamandola
Elia Capitolina, deducendolo da
Sparziano, che nulla dice di questo. Solamente
scrive egli <span class="fnote">[Spart., in Hadriano.]</span>, che trovandosi
Adriano in Antiochia (probabilmente,
siccome abbiam supposto, nell'anno
128) i Giudei si sollevarono per cagion
di un editto, in cui veniva loro vietato il
castrarsi; il che, per quanto si può credere,
vuol dire che loro fu proibita la
circoncisione. Non potendo essi sofferire
un divieto cotanto opposto alla lor
legge, si mossero a ribellione. Abbiamo
all'incontro da Dione <span class="fnote">[Dio, lib. 69.]</span>, che Adriano
fatta fabbricare Gerusalemme, e mutatole
il nome, nel luogo, dove dinanzi era
il tempio dedicato al vero Dio, ne edificò
uno in onore di Giove, e pose in quella
città una colonia di gentili romani. Perderono
la pazienza i Giudei al vedere
in casa loro venir a piantare una stabile
abitazione gente straniera, e in faccia
loro alzato un tempio all'idolatria; e
però non seppero contenersi da' movimenti
di ribellione. Ma finchè Adriano
Augusto si fermò in quelle vicinanze,
cioè nell'Egitto e nella Soria, non ardirono
di venire all'armi, ed attesero a
<span class="pagenum"><a name="Page_465" id="Page_465"></a>[465]</span>
covar l'ira loro, aspettando tempo più
opportuno per dar fuoco alla mina. Il
padre Pagi, che crede riedificata Gerusalemme
nell'anno 119, differisce sino all'anno
155 la nuova nominazion di
Gerusalemme, e non va certo d'accordo
con Dione. Santo Epifanio <span class="fnote">[Epiphanius, de Mensuris.]</span> scrive,
che Adriano passò nella Palestina, e
visitò quel paese, dopo essere stato nell'Egitto.
Nulla è più verisimile, che andando
egli dalla Soria in Egitto, oppur
nel ritorno, visitasse quella provincia.
Ci ha conservata Vopisco <span class="fnote">[Vopiscus, in Saturn.]</span> nella vita
di Saturnino una lettera, scritta da Adriano
a <i>Serviano</i> suo cognato, nell'anno
134, in cui descrive i costumi degli
Egiziani, come aveva egli stesso osservato,
allorchè fu in quelle contrade, cioè
dipinge il popolo specialmente di Alessandria,
come gente volubile, inquieta,
pronta sempre alle sedizioni e alle ingiurie.
Se vogliamo prestar fede a lui,
i <i>Gentili vi adoravano Cristo, i Cristiani
vi adoravano Serapide, essendo amanti
solo di novità. Non vi era Giudeo, Samaritano,
Cristiano, che non attendesse
alla strologia, agli augurii</i>: benchè il
Salmasio stimi doversi altrimente spiegar
quelle parole: <i>I Cristiani, i Giudei,
i Gentili non vi conoscevano che un Dio</i>,
probabilmente l'interesse. <i>Alessandria
era piena di popolo, di ricchezze; niuno
vi stava in ozio; si facevano lavorare
fino i ciechi, e quei che pativano di podagra
e chiragra. Loro aveva Adriano
confermati gli antichi privilegii, aggiuntine
de' nuovi. Tuttavia appena fu egli
partito, che dissero un mondo di male di
lui e dei suoi più cari</i>. Così Adriano. Ma
che i Giudei e i Cristiani tutti adorassero
Serapide, e che fossero tutti gente superstiziosa
e cattiva, non siam tenuti a stare
al giudizio di un Adriano gentile. Di
qua bensì intendiamo, quanto in quella
città fosse cresciuto il numero de' Cristiani,
e che Adriano li lasciava vivere
<span class="pagenum"><a name="Page_466" id="Page_466"></a>[466]</span>
in pace. Scrive poi Lampridio <span class="fnote">[Lampridius, in Alexandro Severo.]</span>, aver
avuto in animo questo imperadore di
ricevere <i>Cristo Signor nostro per Dio</i>,
al qual fine avea fabbricati molti templi
senza statue. Ma il Casaubono e il Pagi
credono ciò una diceria popolare. Nè
questo s'accorda col dirsi da Sparziano <span class="fnote">[Spartianus, in Vita Hadriani.]</span>,
che Adriano gran diligenza e zelo
mostrò per le cose sacre di Roma, e
sprezzò le forestiere.
</p>

<hr />

<h2 class="hidden"><a name="CXXXI" id="CXXXI"></a>CXXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXXXI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Telesforo</span> papa 5.</td>
  </tr>
  <tr>
    <td><span class="sc">Adriano</span> imperadore 15.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Servio Ottavio Lenate Ponziano</span> e <span class="sc">Marco
Antonio Rufino</span>.
</p>

<p>
In un'iscrizione riferita dal Grutero <span class="fnote">[Gruterus, Thesaurus Inscription., p. 337.]</span>
il secondo console vien chiamato
<i>Annio Rufino</i>. Quello è un errore. <i>Antonio
Rufino</i> ho io trovato in più di un'antica
copia di quel marmo. Secondo la Cronica
d'Eusebio, fu circa questi tempi compiuta
in Roma, per ordine di Adriano, la
fabbrica del tempio di Venere e di Roma,
e se ne fece la dedicazione. Era questo
uno de' più sontuosi edifizii dell'augusta
città, per la gran quantità e bellezza dei
marmi, coi quali era fabbricato o incrostato,
e col tetto coperto di tegole di
bronzo, che poi servirono, a' tempi di
Onorio I per coprire la basilica di san
Pietro. Altri riferiscono all'anno seguente
la dedicazione del tempio suddetto,
che fu la morte dell'architetto <i>Apollodoro</i>,
come di sopra accennai all'anno
120. Per attestato ancora del
medesimo Eusebio <span class="fnote">[Euseb., in Chron.]</span> fu pubblicato in
quest'anno l'editto perpetuo, composto
dall'insigne giurisconsulto <i>Salvio Giuliano</i>,
che fu uno de' principali consiglieri
di Adriano. Imperciocchè <span class="fnote">[Spartianus, in vita Hadriani.]</span> questo imperadore
ebbe il lodevol costume, allorchè
andava a giudicare e a decidere le
<span class="pagenum"><a name="Page_467" id="Page_467"></a>[467]</span>
controversie, di avere per assistenti non
solamente i suoi amici e cortigiani, ma
anche i migliori giurisconsulti, approvati
prima dal senato; ed egli principalmente
si serviva del suddetto <i>Salvio
Giuliano</i>, di <i>Giulio Celso</i> e di <i>Nerazio
Prisco</i>. Gran diversità era allora nei giudizii
per le provincie; chi decideva a
una maniera e chi all'altra. Adriano,
affinchè si camminasse con uniformità
dappertutto, volle che Giuliano formasse
una raccolta di leggi ed editti, creduta
bastevole a terminar con giustizia tutte
le cause. Di questo editto perpetuo si veggono
raccolti i frammenti nell'edizion dei
Digesti fatta da Dionisio Gotofredo. Le
apparenze sono, che Adriano abbandonasse
in quest'anno l'Egitto, e passando
per la Soria e per l'Asia, tornasse alla
sua diletta città di Atene, dove, per testimonianza
di Eusebio, egli stette tutto
il verno seguente. Giacchè non abbiamo
storico migliore, che ci somministri un
buon filo per seguitare i passi di questo
imperadore, non è temerità l'attenersi
ad Eusebio.
</p>

<hr />

<h2 class="hidden"><a name="CXXXII" id="CXXXII"></a>CXXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXXXII</span>. Indizione <span class="scp">XV</span>.</td>
  </tr>
  <tr>
    <td><span class="sc">Telesforo</span> papa 6.</td>
  </tr>
  <tr>
    <td><span class="sc">Adriano</span> imperadore 16.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Sentio Augurino</span> ed <span class="sc">Arrio Severiano</span> per
la seconda volta.
</p>

<p>
Non <i>Severiano</i>, ma <i>Sergiano</i> è chiamato
in vari Fasti il secondo di questi
consoli, e però resta indecisa la lite intorno
al di lui vero cognome. Dimorò <span class="fnote">[Euseb., in Chron.]</span>
Adriano tutto questo verno, e forse
il resto dell'anno presente, in Atene,
dove celebrò i suoi quindecennali, cioè
l'anno quindicesimo compiuto del suo
imperio <span class="fnote">[Blanchinius, in Anastasium.]</span>. Per attestato di Eusebio, tornò
a visitar le misteriose imposture di
Cerere Eleusina; compiè molte fabbriche
<span class="pagenum"><a name="Page_468" id="Page_468"></a>[468]</span>
in Atene; vi fece de' suntuosi giuochi,
fra' quali una caccia di mille fiere. Sopra
tutto quivi formò una biblioteca delle
più copiose e belle che fossero nell'universo.
Per tutto il tempo che si fermò
Adriano <span class="fnote">[Dio, lib. 69.]</span> nelle vicinanze della Giudea,
cioè nella Soria e in Egitto, i Giudei, benchè
pieni di rabbia a cagione del tempio
di Giove fabbricato in Gerusalemme, si
tenner per paura quieti. Ma intanto andavano
disponendo tutto per ribellarsi
a suo tempo. Fecero preparamenti d'armi,
fortificarono vari siti, formarono
cammini sotterranei per ricoverarvisi
in caso di bisogno; e sopra tutto spedirono
segreti messi per le varie città dell'imperio,
acciocchè quei della lor nazione
accorressero in lor aiuto, o formassero
delle sedizioni. Nè lasciarono
di commuovere anche altre nazioni a
prendere l'armi, facendo loro sperare
non pochi vantaggi e guadagni. Dacchè
dunque videro Adriano molto allontanato
dalle loro contrade, cominciarono
apertamente a non voler ubbidire ai
magistrati romani; ma non osando di
venire a combattimenti, attendevano
solamente a premunirsi contro la forza
de' Romani. Però Eusebio mette all'anno
presente il principio di questa guerra.
</p>

<hr />

<h2 class="hidden"><a name="CXXXIII" id="CXXXIII"></a>CXXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXXXIII</span>. Indizione <span class="scp">I</span>.</td>
  </tr>
  <tr>
    <td><span class="sc">Telesforo</span> papa 7.</td>
  </tr>
  <tr>
    <td><span class="sc">Adriano</span> imperadore 17.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Antonio Ibero</span> e <span class="sc">Nummio Sisena</span>.
</p>

<p>
Un'iscrizione rapportata dal Doni <span class="fnote">[Donius, Inscription. Antiquar.]</span>
ci ha scoperto il prenome del console
Ibero. Dove soggiornasse Adriano nell'anno
presente, io nol so dire. Che fosse
ritornato a Roma, non apparisce da
alcuna memoria. Il dire col Tillemont <span class="fnote">[Tillemont, Mémoires des Empereurs.]</span>,
ch'egli fu in questi tempi in
Egitto e nell'anno seguente nella Soria,
<span class="pagenum"><a name="Page_469" id="Page_469"></a>[469]</span>
non si accorda con Dione <span class="fnote">[Dio, lib. 69.]</span>, che fa
ribellati i Giudei, dappoichè Adriano si
fu ben allontanato dai lor paesi: il che
dovette succedere nell'anno precedente.
Ma o fosse egli tuttavia in Atene, come
io vo' sospettando, o fosse ripassato in
Asia, si può credere che egli non istesse
fermo in un sol luogo: tanta era la sua
vaghezza di viaggiare, e di acquistarsi
credito colle sue maniere popolari fra
tutt'i popoli. Abbiamo da Sparziano <span class="fnote">[Spartianus, in Vita Hadriani.]</span>,
ch'egli in Atene volle essere uno degli
Arconti. Nella Toscana, benchè divenuto
imperadore, esercitò la pretura; e per
le città del Lazio si compiacque degli
uffizii municipali di Dittatore, Edile e
Duumviro. In Napoli volle essere Demarco,
o capo del popolo; in Italica,
sua patria, in Ispagna, quinquennale; e
in Adria, da cui ebbero origine i suoi
maggiori, ebbe il medesimo uffizio di
quinquennale. A tutta prima non fecero
i magistrati romani <span class="fnote">[Dio, lib. 69.]</span> gran caso dei
movimenti degli Ebrei; ma dappoichè si
avvidero che si accendeva il fuoco per
tutta la Giudea, e che per l'altre parti
dell'imperio romano la nazion giudaica
facea delle adunanze, delle minacce e
peggio ancora: Adriano pensò allora
daddovero a reprimere il loro ardire e
disegno. Perciò spedì rinforzi di gente
a <i>Tenio Rufo</i>, governatore della Giudea,
ed ordinò che i migliori suoi generali
passassero in quelle parti. Uno di questi
fu <i>Giulio Severo</i>. Abbiamo da Eusebio <span class="fnote">[Eusebius, in Chron.]</span>,
che i Giudei aveano saccheggiata
la Palestina. Lor capitano era un certo
Cochebas o Barcochebas, uomo sommamente
crudele. Fece costui quanto potè
per indurre i Cristiani a prendere
anch'essi l'armi contra de' Romani; ma
i cristiani istruiti dalla lor santa legge,
che s'ha da osservare la fedeltà anche
ai principi cattivi, non ne vollero far altro;
e però lo spietato Giudeo non solamente
<span class="pagenum"><a name="Page_470" id="Page_470"></a>[470]</span>
contra de' Romani, ma anche
contra di quanti cristiani gli caddero
nelle mani, andò sfogando il suo sdegno,
con fargli aspramente tormentare e morire.
Ma sopraggiunti gli eserciti romani,
poco potè far fronte alla superiore
lor forza.
</p>

<hr />

<h2 class="hidden"><a name="CXXXIV" id="CXXXIV"></a>CXXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXXXIV</span>. Indizione <span class="scp">II</span>.</td>
  </tr>
  <tr>
    <td><span class="sc">Telesforo</span> papa 8.</td>
  </tr>
  <tr>
    <td><span class="sc">Adriano</span> imperadore 18.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cajo Giulio Serviano</span> per la terza volta,
e <span class="sc">Cajo Vibio Varo</span>.
</p>

<p>
<i>Serviano</i> console ordinario dell'anno
presente era il cognato di Adriano, perchè
marito di <i>Paolina</i>, sorella di lui. Però
a quest'anno appartiene la lettera,
che di sopra all'anno 230 dicemmo a
lui scritta da Adriano intorno ai costumi
degli Alessandrini ed Egiziani, e a
noi conservata da Vopisco <span class="fnote">[Vopisc., in Saturn.]</span>. Fa conoscere
quella lettera, che Adriano era stato
in Egitto, e tuttavia dimorava ne' primi
mesi di quest'anno lungi da Roma.
Non è improbabile ch'egli andasse visitando
le città e le isole della Grecia. Avea
nel precedente anno cominciata <i>Giulio
Severo</i> la guerra contro ai Giudei;
nel presente la terminò, se sussiste la
cronologia di Eusebio <span class="fnote">[Euseb., in Chron. et lib. 4, cap. 6 Historiae
Ecclesiasticae.]</span>, che ne riferisce
il fine sotto quest'anno. Così gran
fatti ne racconta Dione <span class="fnote">[Dio, lib. 69.]</span>, che parrebbe
non essersi potuto smorzar quell'incendio
in poco tempo. Scrive egli adunque,
che Giulio Severo, valoroso ed accorto
generale di Adriano, non si attentò mai
di venire con quella gente disperata, ed
ascendente ad un numero eccessivo, ad
una battaglia campale. Ma assalendoli
in corpi separati, impedendo loro i viveri,
e rinserrandoli a poco a poco, e senza
azzardare, ne fece un terribil macello,
<span class="pagenum"><a name="Page_471" id="Page_471"></a>[471]</span>
sì fattamente, che pochissimi salvarono
la vita. È da credere ch'egli non la perdonasse
nè pure alle donne, a' fanciulli
e ai vecchi; imperocchè vi perirono, se
dobbiamo stare in ciò all'asserzione di
quello storico, cinquecento ottantamila
persone di nazione giudaica, tagliate a
pezzi, senza contare i morti di fame, fuoco
e malattia, che fu una moltitudine
incredibile. Cinquanta buone loro fortezze
vennero in poter de' Romani: e novecento
ottantacinque belle terre, castella
e borghi furono tutti spianati, di modo
che quasi tutta la Palestina rimase un
paese deserto. Costò nondimeno assai
caro anche ai Romani quella impresa,
perchè ve ne perirono parecchie migliaia;
e perciò in occasione che Adriano scrivendo
al senato in questi tempi (segno
ch'egli era lungi da Roma) non si servì
dell'usato esordio secondo il formolario,
cioè di quelle parole: <i>Se voi e i vostri figliuoli
siete sani, me ne rallegro. Quanto
a me e all'esercito, noi siam tutti sani.</i>
Terminata secondo i giusti giudizii di
Dio questa gran rovina del popolo giudaico <span class="fnote">[Euseb., lib. 4, cap. 6 Histor. Hieronymus
in Isaiam, cap. 6.]</span>,
Adriano pubblicò un editto,
che sotto pena della vita niun Giudeo
potesse più entrare in Gerusalemme, e
nè pure appressarvisi. Ma non si mantenne
questo gran rigore sotto i susseguenti
Augusti. Diede lo stesso Adriano in ricompensa
del buon servigio a <i>Giulio Severo</i>
il governo della Bitinia, esercitato
poscia da lui con tal giustizia, prudenza
e nobil contegno, e con sì fatta cura non
men de' pubblici che de' privati affari di
quel paese, che Dione, nativo di lì, attesta
essere stata anche ai suoi dì in venerazione
la di lui memoria. Insorse
poco appresso un altro torbido in Levante,
perchè gli Alani, appellati anche
Massageti, mossi da <i>Farasmane re</i> loro,
diedero il sacco alla Media e all'Armenia,
scorrendo fin sulle terre della Cappadocia,
dove era governatore <i>Flavio
Arriano</i>, forse quel medesimo, di cui ci
<span class="pagenum"><a name="Page_472" id="Page_472"></a>[472]</span>
restano alcuni libri. I regali fatti da <i>Vologeso</i>
(probabilmente re dell'Armenia)
a que' Barbari, e la paura dell'esercito
romano raunato da Arriano, fecero da
lì a non molto cessare le loro ostilità e
i saccheggi. Si può ricavar da Dione, che
in questi tempi l'Augusto Adriano stanziasse
in Atene, dove dedicò il tempio
di Giove Olimpico, in cui fu anche posto
la statua di lui col suo altare, e un drago
fatto venire dall'India. Solennizzò ivi Adriano
con gran magnificenza le feste di
Bacco, e vi fece la sua comparsa, vestito
in abito di Arconte. Diede inoltre licenza
ai Greci adulatori di fabbricar in quella
città a nome di tutta la Grecia un tempio
alla sua persona, come ad un dio; e per
far onore a questo insigne edifizio, istituì
de' combattimenti e giuochi, e donò agli
Ateniesi non solo una grossa somma di
danaro e del grano, ma anche l'isola di
Cefalonia. In somma di tante beneficenze
colmò egli Atene, che quasi divenne essa
una città nuova. Il che fatto, finalmente
abbandonò quel caro paese, e se ne
ritornò in Italia nel presente anno, o almeno
nei primi mesi del seguente.
</p>

<hr />

<h2 class="hidden"><a name="CXXXV" id="CXXXV"></a>CXXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXXXV</span>. Indizione <span class="scp">III</span>.</td>
  </tr>
  <tr>
    <td><span class="sc">Telesforo</span> papa 9.</td>
  </tr>
  <tr>
    <td><span class="sc">Adriano</span> imperadore 19.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Ponziano</span> ed <span class="sc">Atiliano</span>.
</p>

<p>
Il prenome e nome di questi consoli
non si sono finora scoperti; v'ha chi in
vece di <i>Atiliano</i> scrive <i>Atelano</i>. Da un'iscrizione
atletica, che si legge presso il
Grutero e presso il Falconieri, ricavò il
padre Pagi <span class="fnote">[Pagius, Critic. Baron.]</span>, che Adriano Augusto
prima del dì 3 di maggio era ritornato
a Roma, perchè un suo rescritto dato in
quel giorno e nella stessa città, appartiene
alla di lui <i>Podestà Tribunizia XVIII</i>
corrente allora. Rallegrò tosto il popolo
con degli spettacoli. Nel corso delle carrette
si acquistò gran plauso uno di quei
<span class="pagenum"><a name="Page_473" id="Page_473"></a>[473]</span>
cocchieri, servo di qualche nobile romano <span class="fnote">[Dio, lib. 69.]</span>.
Il popolo con alte grida fece
istanza all'imperadore che gli desse la
libertà. Addano in iscritto rispose, <i>non
essere cosa decente per li Romani il dimandare,
che l'imperadore dia la libertà
ad un servo altrui, o forzi il padrone a
dargliela</i>. Ripigliò Adriano in Roma le
sue solite maniere di vivere. Fra gli altri
suoi usi, andava spesso ai pubblici bagni,
e si lavava con gli altri del popolo <span class="fnote">[Spartianus, in Hadriano.]</span>. Gli
venne un dì osservato un veterano, molto
ben noto a lui, che fregava la schiena e
le altre parti del corpo ai marmi del
bagno. Gliene dimandò il perchè: <i>Perchè
non ho un servo, rispose il soldato, che
mi possa fregare.</i> Adriano gliene donò
alcuni, ed anche le spese in vita. Risaputosi
ciò, l'altro dì vennero molti vecchi
a far lo stesso, sperando un egual trattamento.
Ordinò Adriano che si fregassero
l'un l'altro. Fece molti buoni ordini.
Che non fosse lecito ai senatori il
prendere nè direttamente nè indirettamente
appalto alcuno di gabelle. Che
fosse vietato ai padroni l'uccidere i loro
servi, cioè gli schiavi (il che ne' tempi
addietro era permesso ai Romani) volendo
che se si trovavano rei, fossero condannati
dai giudici. Soffrì nondimeno
che tenessero prigioni private per li servi
e liberti. Voleva che i senatori, uscendo
in pubblico, sempre portassero la toga,
eccettochè la notte. Tassò le sportole ai
giudici, riducendole all'antica moderazione.
Ripudiò le eredità lasciategli da
persone ch'egli non conosceva; ed anche
conoscendole, se v'erano de' figliuoli,
le rifiutò. Dilettossi forte della caccia, ed
amò sì fattamente alcuni de' suoi cavalli
e cani, che fece far loro dei sepolcri.
Talvolta nelle cacce ammazzò orsi, lioni
ed orse; tanta era la sua destrezza. Non
voleva che i suoi liberti avessero alcuna
autorità, nè si credesse che potessero
qualche cosa presso di lui, perchè attribuiva
a questa sorta di gente la maggior
<span class="pagenum"><a name="Page_474" id="Page_474"></a>[474]</span>
parte dei disordini passati sotto i precedenti
Augusti. Osservò egli una volta,
che uno di costoro passeggiava in mezzo
a due senatori. Mandò tosto uno de' suoi
domestici a dargli una guanciata, e a
dirgli: <i>Guardati di camminar del pari con
persone, delle quali tu puoi tuttavia divenire
schiavo.</i> Mirabile eziandio parve la
sua moderazione, perchè quantunque infinite
fabbriche facesse per tutto l'imperio
romano, non volle che si mettesse il
suo nome, se non nel tempio alzato a
Trajano. Riedificò in Roma il Panteon, lo
steccato del Campo Marzio, la basilica
di Nettuno, molti templi, la piazza di Augusto,
il bagno di Agrippa: contuttociò
d'ordine suo fu ivi rimesso il nome dei
primi fondatori. Fabbricò sopra il Tevere
il ponte chiamato di Adriano, oggidì
ponte sant'Angelo; e il suo sepolcro vicino
al Tevere che ora si chiama castello
sant'Angelo; e il tempio della Buona
Dea. Fece anche un emissario al lago
Fucino. Tutte queste azioni ho io raccolte
sotto quest'anno, benchè spettanti a
vari tempi, acciocchè sempre più si conosca
qual imperadore fosse Adriano.
</p>

<hr />

<h2 class="hidden"><a name="CXXXVI" id="CXXXVI"></a>CXXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXXXVI</span>. Indizione <span class="scp">IV</span>.</td>
  </tr>
  <tr>
    <td><span class="sc">Telesforo</span> papa 10.</td>
  </tr>
  <tr>
    <td><span class="sc">Adriano</span> imperadore 20.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Cejonio Commodo Vero</span>,
e <span class="sc">Sesto Vetuleno Civica Pompejano</span>.
</p>

<p>
<i>Lucio Cejonio</i>, primo fra questi due
consoli, quel medesimo è che Adriano
adottò per suo figliuolo, e destinò alla
succession dell'imperio. Resta finora in
disputa l'anno preciso, in cui seguisse
tale adozione. L'esser egli nominato <i>Lucio
Cejonio Commodo</i> nei fasti e nelle
inscrizioni, cioè portando egli i nomi propri
della sua famiglia sul principio di quest'anno,
fa abbastanza intendere ch'egli
non era per anche giunto alla figliuolanza
di Adriano. Adottato da lui, prese il
nome di <i>Lucio Elio Commodo</i>, e il titolo
<span class="pagenum"><a name="Page_475" id="Page_475"></a>[475]</span>
di <i>Cesare</i>. Però sentenza è di alcuni, che
in quest'anno solamente seguisse la di
lui adozione. Altri la riferiscono all'anno
precedente, perchè nella lettera che
abbiam detto scritta allora da Adriano
a suo cognato Serviano, egli dice che gli
Alessandrini aveano tagliati i panni addosso
anche <i>al mio figliuolo Vero</i>. E perchè
a <i>Lucio Elio</i> vien dato il cognome
di <i>Vero</i> da Sparziano, di cui si crede che
parlasse Adriano. Io per me ne dubito
al vedere che Lucio Vero (che fu poi
Augusto) di lui figliuolo, ricevè da Marco
Aurelio, e non da suo padre il cognome
di <i>Vero</i>. Fu poi di parere il padre
Pagi <span class="fnote">[Pagius, in Critic. Baron.]</span>, che fin dall'anno 130, Adriano
adottasse il suddetto <i>Lucio Cejonio</i>, ma
senza conferirgli il titolo di <i>Cesare</i>, e senza
destinarlo all'imperio: il che poi fece
nell'anno presente. E con questa idea
pare che vada d'accordo Sparziano <span class="fnote">[Spartianus, in Hadriano et in Ælio Vero.]</span>.
Ma non si saprà mai ben intendere, come
<i>Lucio Cejonio Commodo</i>, se prima del
presente anno entrò, per via dell'adozione,
nella famiglia <i>Elia</i>, comparisse negli
atti pubblici senza il nome di <i>Elio</i>: il
che poi si osserva fatto nell'anno seguente.
Certo è che il testo di Sparziano in
questo racconto ha delle contraddizioni,
e probabilmente degli errori. Ma lasciate
da banda queste liti, a noi basterà di sapere
che <i>Cejonio Commodo</i> fu adottato
dall'Augusto Adriano, e perciò da lì innanzi
appellato <i>Lucio Elio</i>, ed ebbe il
titolo di <i>Cesare</i>, cioè la futura promessa
dell'imperio: il che credo io fatto solamente
nell'anno presente. Volle Adriano
solennizzar questa elezione, con dare al
popolo romano un congiario, e ai soldati
un regalo di sette milioni e mezzo, se
dicono il vero coloro che parlano dell'antica
moneta. Si fecero correre nel
circo i cavalli, ed altri divertimenti si
diedero, che accrebbero l'allegrezza del
popolo. Fu in oltre esso <i>Elio Cesare</i> disegnato
console per l'anno avvenire. Il
dirsi da Sparziano, che questo principe,
<span class="pagenum"><a name="Page_476" id="Page_476"></a>[476]</span>
appena adottato, fu creato pretore, e
poscia andò al governo della Pannonia,
cagiona non poco imbroglio: perchè, secondochè
osserva il padre Pagi, esercitò
egli la pretura nell'anno 130; il che poi
discorda da altre notizie recate dal medesimo
storico. E veramente sembra che
lo stesso Sparziano, siccome lontano da
questi tempi, non sapesse ben quel che
dicesse intorno a tali affari. Fors'anche
non fu lo stesso storico, il qual descrisse
le gesta di <i>Adriano</i> e la vita di <i>Lucio Elio</i>.
Sappiamo bensì di certo, che questo
principe era di cattiva complessione ed
infermiccio; per altro di vita allegra, e
data a' piaceri anche illeciti, ornato di
letteratura, di grazioso aspetto, e tale
che chi volea male ad Adriano, immaginò
proceduta la di lui elezione dal riflesso
piuttosto alla bellezza del corpo, che
alle virtù dell'animo. Ma s'egli godeva
poca sanità, anche Adriano cominciò a
sentire venir meno la sua; anzi Dione <span class="fnote">[Dio, lib. 69.]</span>
e Sparziano <span class="fnote">[Spartianus, in Hadriano.]</span> vanno d'accordo in dire,
che per cagione appunto di questi suoi
malori Adriano si risolvesse di eleggersi
questo figliuolo, con disegno di averlo
per successore.
</p>

<hr />

<h2 class="hidden"><a name="CXXXVII" id="CXXXVII"></a>CXXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXXXVII</span>. Indizione <span class="scp">V</span>.</td>
  </tr>
  <tr>
    <td><span class="sc">Telesforo</span> papa 11.</td>
  </tr>
  <tr>
    <td><span class="sc">Adriano</span> imperadore 21.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Elio Cesare</span> per la seconda volta,
e <span class="sc">Lucio Celio Balbino Vitulio
Pio</span>.
</p>

<p>
Cominciò, siccome accennai di sopra,
a declinare la sanità dell'imperadore Adriano:
e fu creduto da alcuni originato
questo sconcerto dalle pioggie e dai freddi
patiti in tanti suoi viaggi, e massimamente
perchè egli ebbe in uso per tutti
i tempi di stare e di andare colla testa
scoperta. Soleva uscirgli di tanto in tanto
il sangue dal naso; questo cominciò a
<span class="pagenum"><a name="Page_477" id="Page_477"></a>[477]</span>
farsi più copioso. Non poca inquietudine
per altra parte gli recava l'osservare,
quanto meschina fosse anche la sanità
dell'adottato suo figliuolo <i>Lucio
Elio</i>, di modo che dicono, che stette poco
a pentirsi di aver messo gli occhi sopra
di lui, per farsi un successore. Certamente
fu più volte udito dire: <i>Ci siamo
appoggiati ad una parete rovinosa, ed
abbiam gittati via dieci milioni</i>, dati al popolo
e ai soldati per la di lui adozione.
Anzi coloro che scrissero la vita d'esso
Adriano, e nominatamente <i>Mario Massimo</i>,
portarono opinione ch'egli sapesse
non dovergli sopravvivere questo figliuolo;
e ciò per via della strologia, di cui
egli si dilettava forte, con dirsi insino,
che Adriano, finchè visse, andava scrivendo
ciò che ogni dì gli dovea accadere.
Noi possiamo ben dispensarci dal
prestar fede a queste fandonie, e v'ha
contraddizione tra il dire che lo voleva
per successore, con sapere nello stesso
tempo che questo successore dovea mancare
prima di lui. Eppure aggiungono,
aver più volte Adriano predetta la morte
d'esso <i>Lucio Elio</i> e pensato a provvedersi
di un altro successore. Intanto
Adriano, secondo il consiglio de' medici,
i quali allorchè non han rimedio ai mali,
propongono la mutazion dell'aria, si ritirò
a Tivoli, sperando di migliorar di
salute con quell'aria migliore. Se si ha
da credere a Sparziano, egli mandò Lucio
Elio Cesare al governo della Pannonia,
dove si acquistò una convenevole
riputazione. Ma chi mai può persuadersi
ch'egli malsano volesse allontanare da
sè un figliuolo anch'esso malconcio di
sanità, e destinato a succedergli. Par ben
più verisimile, che Sparziano confondesse
le azioni e i tempi, e che Lucio Cejonio,
prima d'essere adottato, esercitasse
la pretura, e governasse dipoi la Pannonia;
e che creato Cesare attendesse al
governo di Roma. Attesta il medesimo
storico, esser egli stato dopo l'adozione
talmente in grazia di Adriano, che tutto
quel che voleva, lo impetrava dall'imperadore,
<span class="pagenum"><a name="Page_478" id="Page_478"></a>[478]</span>
anche col solo scrivergli delle
lettere: il che suppone che potesse anche
parlargli. In fatti Aurelio Vittore <span class="fnote">[Aurelius Victor, in Epitome.]</span> lasciò
scritto che Adriano, ritiratosi a Tivoli,
permise che Lucio Elio Cesare restasse
in Roma. Abbiamo parimente da
esso Vittore, che stando l'imperadore in
Tivoli, quivi si applicò per divertirsi a
fabbricar dei palagi ed altri edifizii, ai
quali diede il nome di Liceo, Accademia,
Pritaneo, Canopo, Tempe, ed altri. Attese
ancora a far de' buoni conviti, e delle
gallerie di statue e pitture, abbandonarsi
anche alla lascivia, forse ad imitazione
di Tiberio. Il peggio fu che si lasciò trasportare
ad imitar Tiberio anche nella
crudeltà: ma questo, a mio credere, appartiene
solamente all'anno seguente.
</p>

<hr />

<h2 class="hidden"><a name="CXXXVIII" id="CXXXVIII"></a>CXXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXXXVIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Igino</span> papa 1.</td>
  </tr>
  <tr>
    <td><span class="sc">Antonino Pio</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Camerino</span> e <span class="sc">Negro</span>.
</p>

<p>
Non si è potuto finora accertare quai
fossero i prenomi e nomi di questi consoli.
Da alcuni per sole conghietture furono
appellati <i>Sulpicio Camerino</i> e <i>Quinzio
Negro</i>; ma meglio fia l'aspettare che
si scuopra qualche marmo che meglio ci
istruisca di questa faccenda. Per quanto
s'ha dalla cronica antichissima di Damaso <span class="fnote">[Anastas. Bibliothecarius.]</span>,
sul principio di quest'anno
<i>san Telesforo papa</i> compiè il corso del
suo pontificato colla corona del martirio.
Quantunque Adriano niun editto
nuovo pubblicasse contra de' Cristiani,
pure in vigore delle precedenti leggi, e
per lo mal animo dei sacerdoti gentili,
noi sappiamo che sotto di lui moltissimi
Cristiani col sangue loro confermarono
la fede di Gesù Cristo. Vero è che, per
attestato di Eusebio <span class="fnote">[Eusebius, Hist. Ecclesiast., lib. 4, c. 3.]</span> e di san Girolamo <span class="fnote">[Hieron., de Viris Illustr.]</span>,
i santi <i>Quadrato</i> ed <i>Aristide</i>
<span class="pagenum"><a name="Page_479" id="Page_479"></a>[479]</span>
presentarono ad Adriano le loro apologie
per la religione cristiana, e che queste
fecero un buon effetto. Contuttociò non
mancavano allora dei nemici del nome
cristiano, che instigavano i giudici da infierire
contra i pastori della greggia di
Cristo. A Telesforo succedette nella cattedra
di san Pietro <i>Igino</i>. <i>Lucio Elio</i>
Cesare figlio adottivo di Adriano anche
egli terminò i suoi giorni nel dì primo
di quest'anno. Pareva che i suoi malori
gli avessero data posa in guisa tale, che
egli si era preparato per recitar nelle
calende di gennaio in senato un'orazione
composta da lui, o dettata a lui da qualche
maestro, in rendimento di grazie ad
Adriano <i>per la sua adozione</i>, come narra
Sparziano <span class="fnote">[Spartianus, in Hadriano.]</span>. Dissi per la sua adozione:
parole che non possono mai accordarsi
coll'opinione del padre Pagi <span class="fnote">[Pagius, Critic. Baron.]</span>, che il
vuole adottato fin dall'anno 130. V'ha
chi crede ciò fatto nell'anno 136, non
avendo egli, come si figurano, per la sua
poca salute potuto soddisfare nelle calende
dell'anno precedente. Ma nè pur
nelle calende di quest'anno gli fu permesso,
perchè in quel medesimo giorno
la morte il rapì. Essendo quello il tempo,
in cui si formavano i voti solenni per la
salute dell'imperadore, non volle Adriano
che si facesse piagnisteo alla sepoltura
di lui. Avea <i>Lucio Elio</i> avuta per moglie
una figliuola di <i>Domizio Negrino</i>, fatto
uccidere da Adriano sui principii del suo
governo; ed essa gli avea partorito un
figliuolo appellato <i>Lucio Cejonio Commodo</i>.
Verso questo fanciullo vedremo in
breve quanto continuasse l'amore e la
beneficenza di Adriano Augusto.
</p>

<p>
Al vedere sconcertati i suoi disegni
per la morte di Lucio Elio, andò Adriano
per qualche settimana pensando a
riparar questa perdita coll'elezione di
un altro figliuolo; e per buona fortuna
de' Romani egli fermò il suo guardo sopra
<i>Tito Aurelio Fulvio</i> (o Fulvo) <i>Bojonio
Antonino</i>, che era stato console nell'anno
<span class="pagenum"><a name="Page_480" id="Page_480"></a>[480]</span>
120. Egli è chiamato <i>Arrio Antonino</i>
da Sparziano <span class="fnote">[Spartianus, in Hadriano.]</span>. Giulio Capitolino <span class="fnote">[Capitolinus, in Tito Antonino.]</span>
gli dà i suddetti nomi, e vuole che <i>Arrio
Antonino</i> fosse avolo materno di esso
<i>Tito Aurelio</i>. Conosceva molto bene Adriano
le rare virtù di questo soggetto,
giacchè egli era uno de' senatori del suo
consiglio; e però gli fece intendere il disegno
da lui concepito di adottarlo per
figliuolo e successor nell'imperio, colla
condizion nondimeno, che, stante l'esser
esso Antonino privo di prole maschile,
anch'egli volesse adottar per figliuolo
<i>Marco Aurelio Vero</i>, figliuolo di Annio
Vero, cioè di un fratello di <i>Sabina Augusta</i>
sua moglie; e <i>Lucio Cejonio Commodo</i>,
che poco fa dicemmo nato da <i>Lucio
Elio Cesare</i>, fanciullo allora di circa otto
anni, perchè nato dell'anno 130. Fu
dato tempo ad Antonino tanto da pensarvi,
ed avendo egli poi accettata la favorevol
offerta fattagli, e le condizioni
prescritte, <i>Adriano Augusto</i>, la cui sanità
andava di male in peggio, nel dì 25 febbraio
fece la solenne funzione di dichiararlo
suo figliuolo, con dargli il titolo di
<i>Cesare</i>, e farlo suo collega nella podestà
tribunizia e nel comando proconsolare.
Ch'egli ancora ottenesse il titolo d'<i>Imperadore</i>,
lo stimò il padre Pagi; ma non
ne abbiamo sufficiente fondamento. Presentò
Adriano questo suo nuovo figliuolo
al senato, con dire, <i>che giacchè la morte
gli avea tolto Lucio Elio, ne avea trovato
quest'altro, nobile, mansueto e prudente,
in età da non temere, ch'egli o per temerità
male operasse, o per debolezza trascurasse
gli affari</i>. Parea pure che l'elezione
di un sì degno personaggio avesse
da tirarsi dietro l'allegrezza e il plauso
di ognuno: e pure che non può l'ambizione?
Moltissimi dell'ordine senatorio,
giacchè cadauno aspirava a sì gran dignità,
se l'ebbero a male; e sopra gli
altri <i>Catilio Severo</i>, già stato console, ed
allora prefetto di Roma, che si teneva in
pugno l'imperio. Perchè questi dovette
<span class="pagenum"><a name="Page_481" id="Page_481"></a>[481]</span>
lasciar traspirare i suoi lamenti, Adriano
gli levò quella carica prima del tempo
consueto. L'aver egli in tal congiuntura
scoperta una tal contrarietà a' suoi voleri,
con parergli anche per la sua malattia
di essere oramai sprezzato dal senato,
cominciò a farlo prorompere in alcune
azioni di crudeltà. Si credettero alcuni,
che naturalmente Adriano inclinasse a
questo vizio, e se ne astenesse per la sola
paura, tenendo davanti agli occhi il fine
di Domiziano. Ma Dione <span class="fnote">[Dio, lib. 69.]</span> lo niega, e
da quanto abbiam detto finora, può apparire
che solamente per qualche esaltazion
di bile incrudelì. Si aggiunse in questi
tempi una fastidiosa malattia, che gli
svegliò il mal umore e la rabbia non
solamente contra degli altri, ma infin
contra di sè stesso: il perchè venne meno
in lui la mansuetudine e la clemenza.
</p>

<p>
Si sa ch'egli fece morire <i>Serviano</i>
suo cognato, cioè marito di <i>Paolina</i> sua
sorella già defunta <span class="fnote">[Spartianus, in Hadriano.]</span>. Fin qui l'aveva
egli amato ed onorato sopra gli altri;
l'avea promosso al terzo consolato, e
sempre usciva ad incontrarlo fuori della
camera, ognivoltachè sapeva il di lui arrivo
al palazzo. Ma dappoichè fu compiuta
l'adozione di Antonino, nacque
sospetto in Adriano, che Serviano, benchè
vecchio di novant'anni, meditasse
di salire sul trono, deducendolo dall'aver
egli mandata la cena ai servi della corte;
dell'essersi un dì messo a sedere con
gran possesso sulla sedia imperiale che
stava a canto del suo letto, e dall'esser
entrato pettoruto nel quartier de' soldati,
quasi per farsi conoscere tuttavia atto
al comando. Dione <span class="fnote">[Dio, lib. 69.]</span> espressamente
scrive, che <i>Serviano</i> e <i>Fosco</i> di lui nipote
si risentirono per l'elezione di Antonino,
credendosi aggravati perchè Adriano
avesse anteposto chi non era parente ad
un nipote di sua sorella. Perciò Adriano
li fece uccidere amendue. Raccontano
che Serviano prima di essere strangolato,
<span class="pagenum"><a name="Page_482" id="Page_482"></a>[482]</span>
si fece portar del fuoco, e messovi
dell'incenso, come in atto di sacrifizio,
disse: <i>Voi immortali dii, che ho per testimoni
della mia innocenza, prego di una
sola grazia, cioè che Adriano, benchè ardentemente
brami la morte, non possa morire.</i>
Forse fu una frottola inventata per
quello che poscia avvenne. Di altri che
fossero uccisi per ordine di Adriano, non
parla Dione, che pur fu più vicino a
questi tempi. Ma Sparziano scrive che
parecchi altri furono levati dal mondo o
scopertamente o per insidie; e corse fin
voce, che <i>Sabina Augusta</i>, la qual forse
finì di vivere in questi tempi, per veleno
datogli da Adriano terminasse i suoi
giorni. Sparziano la tien per una favola.
In fatti niuno è più soggetto alle dicerie
del popolo che i gran signori. Aurelio
Vittore <span class="fnote">[Aur. Victor, in Epitome.]</span>, benchè più lontano da questi
tempi, arrivò a scrivere che Adriano,
prima di morire, fece ammazzar molti
senatori; che Sabina per gli strapazzi a
lei usati dal marito, volontariamente si
diede la morte; e ch'ella pubblicamente
sparlava del genio crudele di Adriano,
con aggiungere di aver fatto il possibile
di non restare gravida di lui, temendo
di partorire qualche mostro pernicioso
al genere umano. È a noi permesso
il credere che con qualche verità sia mischiata
una buona dose di falso. E se non
falla Capitolino <span class="fnote">[Capitolin., in Antonino Pio.]</span> in dire, che <i>Marco
Aurelio</i> adottato per ordine di Adriano
da <i>Antonino</i>, era figliuolo di un fratello
di essa Sabina; non sembra già che Adriano
nudrisse così mal animo contro la
moglie. Contuttociò convengono tutti gli
storici in dire, che il merito di tante belle
azioni fatte da Adriano parve un nulla
al senato in confronto della morte da
lui data sul principio del suo governo ai
quattro personaggi consolari, e agli altri
sul fin di sua vita, contro replicate promesse
da lui fatte, di maniera che si era
messo in testa il medesimo senato di
non voler accordare gli onori consueti
<span class="pagenum"><a name="Page_483" id="Page_483"></a>[483]</span>
dell'empia gentilità ad Adriano defunto,
siccome vedremo fra poco.
</p>

<p>
Cresceva intanto la malattia di esso
Adriano, e fu in fine dichiarata idropisia,
accompagnata da dolori e da un insoffribil
tedio, non solo del male, ma anche
della vita <span class="fnote">[Dio, lib. 69. Spartianus, in Hadr. Aurelius
Victor, in Epit.]</span>. Non si stendeva la potenza
di un imperadore a trovarvi rimedio; e
quantunque egli ricorresse insino alla
magia, neppur questa potè aiutarlo. Disperato
adunque, altro più non desiderava,
se non di potersi dar la morte da sè
stesso, o di riceverla con veleno o con
pugnale da altri. Prometteva impunità e
danari a chi gli prestasse aiuto in questo;
ma niuno si sentiva voglia di ubbidirlo.
Importunato con preghiere e minacce
il suo medico, questi amò meglio
di uccidersi da sè stesso, che di abbreviare
la vita al suo principe. Al medesimo
fine si raccomandò ad un servo, il quale
ne corse a dar l'avviso ad Antonino.
Per animarlo alla pazienza, e levargli di
capo sì nere fantasie, entrò in sua camera
esso Antonino Cesare, accompagnato dai
prefetti del pretorio. Veggendosi scoperto,
entrò nelle furie Adriano, e comandò
che si ammazzasse quel servo. Antonino
il salvò, facendo poi credere ad Adriano
che il suo ordine era stato eseguito. Oltre
a ciò gran guardia gli fece fare per
questo, con dire che crederebbe sè stesso
reo di omicidio, se avesse tralasciato di
conservarlo vivo finchè si poteva <span class="fnote">[Spartianus, in Hadrian. Aurel.]</span>.
Invenzione sua anche fu il far venire una
donna, che disse ad Adriano d'avere ricevuto
ordine da una deità di avvisarlo
che sarebbe guarito: e perchè ella non
l'avea fatto, era divenuta cieca. Tornò
poscia a dirgli, d'avere inteso in altro
sogno, che s'ella baciasse le ginocchia
ad Adriano, ricupererebbe la vista: e così
con facilità avvenne. Si finse ancora cieco
nato un uomo, venuto dalla Pannonia,
che col toccare Adriano, tornò anch'egli
<span class="pagenum"><a name="Page_484" id="Page_484"></a>[484]</span>
a vedere. Servirono queste imposture
a quietare alquanto Adriano; e
tanto più che per accidente, o perchè
gli fu fatto credere, gli cessò la febbre.
Volle egli dipoi essere portato a Baja;
ma quivi nel dì 10 di luglio, in età di
sessantadue anni, dopo aver detto un
assai famoso motto, cioè: <i>I molti medici
hanno ucciso l'imperadore</i>, e dopo aver
recitato cinque versi sopra l'anima sua,
destinata agli orrori dell'inferno, finalmente
morì. Prima di morire, chiamò
da Roma <i>Antonino</i>, che giunse a tempo
di vederlo vivo, sebben Capitolino <span class="fnote">[Capitolin., in Marco Aurelio.]</span>
sembra dire ch'egli andò colà solamente
per riportarne le ceneri a Roma. Scrive
Sparziano, che Adriano odiato da tutti,
fu seppellito in Pozzuolo nella villa di Cicerone,
dove il suo successore Antonino
gli fabbricò un tempio, come ad una deità,
dandogli de' Flamini ed altri sacri
ministri. Capitolino, per lo contrario, attesta
che le di lui ceneri furono portate
a Roma da Antonino, esposte nel giardino
di Domizia, e riposte nel suo mausuleo
(oggidì castello sant'Angelo), perchè
in quello di Augusto non v'era più luogo.
Succedette a lui nell'imperio <i>Antonino
Pio</i>, di cui parleremo all'anno seguente.
E si vuol ben qui ripetere che le lettere
fiorirono non poco sotto Adriano imperadore
letterato. Abbiam di sopra fatta
menzione di <i>Favorino</i> sofista, di <i>Epitteto</i>
insigne filosofo della scuola stoica, di
<i>Arriano</i> suo discepolo e di <i>Flegonte</i> liberto
d'esso Adriano. Oltre ad altri
scrittori vivuti allora, de' quali si son
perdute l'opere, furono e son tuttavia in
gran credito <i>Svetonio Tranquillo</i>, autore
delle vite de' dodici primi imperadori, e
massimamente <i>Plutarco</i>, le cui opere
meritano di essere appellate un dovizioso
magazzino dell'erudizione greca e latina,
e dell'antica filosofia.
</p>

<p>
<span class="pagenum"><a name="Page_485" id="Page_485"></a>[485]</span>
</p>

<hr />

<h2 class="hidden"><a name="CXXXIX" id="CXXXIX"></a>CXXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXXXIX</span>. Indizione <span class="scp">VII</span>.</td>
  </tr>
  <tr>
    <td><span class="sc">Igino</span> papa 2.</td>
  </tr>
  <tr>
    <td><span class="sc">Antonino Pio</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Tito Elio Adriano Antonino Augusto</span>
per la seconda volta, e <span class="sc">Cajo Bruttio
Presente</span> per la seconda.
</p>

<p>
Ebbe il console <i>Presente</i> il prenome
di <i>Cajo</i>, ciò risultando da una greca iscrizione
che si legge nella mia raccolta <span class="fnote">[Thesaur. Nov. Inscript., pag. 326, n. 4.]</span>.
Così da un'altra pubblicata dal
Fabretti <span class="fnote">[Fabrettus, Inscription, pag. 726.]</span> apparisce che avendo <i>Antonino
Augusto</i> deposto il consolato, a lui
fu sostituito <i>Aulo Giunio Rufino</i>. Morto
Adriano imperadore nell'anno precedente,
prese le redini del governo <i>Antonino
Pio</i>, ed ebbe il titolo d'<i>Imperadore</i> (se
non l'avea ottenuto prima), d'<i>Augusto</i>
e di <i>Pontefice Massimo</i>. Era egli della famiglia
<i>Aurelia</i>, originaria di Nimes, città
della Gallia, e il suo primo nome fu quello
di <i>Tito Aurelio Fulvo</i> o Fulvio <span class="fnote">[Capitolinus, in Antonino Pio.]</span>.
L'avolo suo, che portava lo stesso nome,
tre volte ebbe l'onore dei fasti consolari:
due volte il di lui padre. <i>Arria
Fadilla</i>, sua madre, figliuola fu di <i>Arrio
Antonino</i>, stato anch'esso console, ed
uno de' più illustri senatori d'allora. Tito
Aurelio suddetto si vede poi nominato
<i>Arrio Antonino</i> con indizio, che l'avolo
materno l'avesse adottato per figliuolo;
e certamente fu erede del ricco di lui
patrimonio. Nacque egli nell'anno 89
della nostra Era nella villa di Lanuvio.
Nell'anno 120 dal suo merito fu portato
al consolato, imperciocchè si univano in
lui la bella presenza, un ingegno penetrante,
ma insieme placido e sodo, molta
letteratura, maggiore eloquenza, e
sopra tutto una rara saviezza, sobrietà
ed amorevolezza. Era liberale in donare
il suo, lontano dal volere quel d'altri, il
tutto sempre operando con misura e senza
giattanza. Tale in somma comparve
<span class="pagenum"><a name="Page_486" id="Page_486"></a>[486]</span>
agli occhi dei Romani nella vita privata,
e molto più divenuto imperadore, che i
saggi l'assomigliavano, e con ragione, a
Numa Pompilio. Da Adriano fu scelto
per uno de' quattro consolari che reggevano
l'Italia. Proconsole dell'Asia fece
un sì bel governo, che ne riportò plauso
da ognuno. Poscia ammesso nel consiglio
di Adriano, costumò in tutto ciò che
era messo in consulta, di eleggere la sentenza
più mite. Stimarono alcuni, che
l'avere Adriano veduto Antonino entrar
nel senato dando di braccio al d'<i>Annia Galeria
Faustina</i> sua moglie, tanto si compiacesse
di quell'atto, che per questo il
volle suo successore. Ma è ben più da
credere che a tale elezione si sentisse
mosso Adriano dalla conoscenza e sperienza
del senno e delle tante virtù che
concorrevano in esso Antonino.
</p>

<p>
Dappoichè egli ebbe riportate a Roma
le ceneri di Adriano <span class="fnote">[Spartianus, in Hadriano.]</span>, trovò il senato
così irritato contro la memoria di
Adriano per le crudeltà sul principio e
nell'ultimo di sua vita usate verso l'ordine
senatorio, che non solamente stava
forte in negargli i creduti onori divini,
ma era in procinto di cassar ancora tutti
i di lui atti e decreti. Entrò in quella
illustre assemblea il novello imperadore,
che per la sua adozione fu da lì innanzi
nominato <i>Tito Elio Adriano Antonino</i>,
e colle lagrime agli occhi perorò in favore
del defunto padre così vivamente, che
avrebbe potuto muovere ogni più duro
cuore. Vedendo tuttavia i senatori mal
disposti a compiacerlo, venne all'ultima
batteria con dire, che dunque non volevano
nè pur lui per imperadore, giacchè
se pensavano d'abolir tutti gli atti d'Adriano,
come di un principe cattivo e
nemico, fra questi entrava anche la sua
adozione. A tali parole si piegò il senato,
non tanto per riverenza ad Antonino,
quanto per timore de' soldati che erano
per lui; decretando che Adriano potesse
<span class="pagenum"><a name="Page_487" id="Page_487"></a>[487]</span>
aver luogo fra gli dii, benchè personaggio
da lor tenuto per sanguinario e crudele.
Puntualmente pagò Antonino <span class="fnote">[Capitolinus, in Antonino Pio.]</span>
di sua propria borsa alle milizie il regalo
promesso loro dal padre, e diede al
popolo un congiario fors'anche vivente
lo stesso Adriano. Restituì e condonò
interamente alle città d'Italia l'oro coronario,
cioè la contribuzione o sia il donativo
esibito per la sua adozione, e ne
rilasciò la metà alle provincie fuori d'Italia.
Rientrato poi in sè stesso il senato,
e conoscendo che bel regalo avesse fatto
Adriano con dare alla repubblica romana
un sì buono, un sì degno successore,
rivolse le sue applicazioni ad onorar Antonino,
e a renderselo grato. Gli diede
il titolo di <i>Pio</i>, che comincia tosto a comparire
nelle di lui medaglie <span class="fnote">[Mediobarbus, in Numismat. Imperat.]</span>. Crede il
Tillemont <span class="fnote">[Tillemont, Mémoires des Empereurs.]</span>, che questo nome significasse
<i>Buono</i>, e a lui fosse accordato per
denotare la singolar sua amorevolezza
verso il padre, verso i parenti e la patria.
Anche gli antichi <span class="fnote">[Pausanias, lib. 8. Dio, l. 70. Lampridius
in Elagabalo.]</span> ne cercarono il motivo;
chi il credette appellato così pel
suo rispetto alla religione; altri perchè
avea salvata la vita a molti condannati
all'ultimo supplicio da Adriano infermo
e furioso, ch'egli nascose, e dopo la di
lui morte rimise in libertà: il che par
ben più credibile, che il dirsi da Dione
ciò fatto, perchè sul principio del suo governo
molti furono accusati per varii
reati, ed egli non volle che alcun fosse
gastigato. Il lasciare impuniti certi delitti,
che turbano la pubblica quiete, non suol
essere molto glorioso ne' principi, ed è
nocivo al pubblico. Per altro la clemenza
è una bella gemma della lor corona,
e per questo crede Eutropio ch'egli meritasse
il titolo di Pio. Le medaglie ancora <span class="fnote">[Mediobarbus, in Numismat. Imperator.]</span>
battute in quest'anno ci possono
assicurare che fu onorato Antonino
col bel nome di <i>Padre della Patria</i>, pel
<span class="pagenum"><a name="Page_488" id="Page_488"></a>[488]</span>
qual fece un bel ringraziamento ai Padri.
Inoltre il senato fece alzar delle statue
ai genitori, all'avolo paterno e materno
e ai fratelli già defunti del medesimo Antonino.
Non ebbe discaro esso Augusto
che il senato desse anche ad <i>Annia Galeria
Faustina</i> sua moglie il titolo di Augusta;
accettò ancora i giuochi circensi
decretati dallo stesso senato per solennizzare
il di lui giorno natalizio, che
correva nel dì 19 di settembre; ma rifiutò
ogni altra pubblica dimostrazione. Da
lì a qualche anno determinò il medesimo
senato, che i mesi di settembre e di ottobre
in onor suo e di Faustina si chiamassero
Antoniano, Faustiniano; ma
ricusò Antonino un sì fatto onore. Trovavansi
delle persone non poche condannate
o esiliate da Adriano. Dimandò Antonino
grazia per loro nel senato, con
dire che Adriano l'avrebbe chiesta anch'egli.
A niun di coloro, che lo stesso
Adriano avea dato dei posti, li levò; anzi
suo costume fu lasciar continuare
ne' governi delle provincie per fin sette
e nove anni coloro ch'erano in concetto
di governare con illibatezza e prudenza.
</p>

<p>
Ebbe Antonino Pio da Faustina sua
moglie due figliuoli <span class="fnote">[Capitolinus, in Antonino Pio.]</span> maschi, uno appellato
<i>Marco Aurelio Fulvo Antonino</i>, e
l'altro <i>Marco Galerio Aurelio Antonino</i>.
Amendue giovani erano a lui premorti.
Due figliuole ancora gli nacquero. La
maggiore, maritata con <i>Lamia Sillano</i>,
mancò di vita, allorchè il marito andava
al governo dell'Asia. Restavagli la
seconda, cioè <i>Annia Faustina</i>. Avea ordinato
Adriano, ch'egli la desse in moglie
a <i>Lucio Vero</i>, cioè a quel medesimo
che insieme con <i>Marco Aurelio</i> per comandamento
di Adriano egli avea adottato
per suo figliuolo. Ma Antonino, dacchè
cessò Adriano di vivere, riflettendo
all'età troppo tenera di Lucio Vero, e
che miglior testa era quella di Marco
Aurelio, cangiata massima <span class="fnote">[Capitolinus, in Marco Aurel.]</span>, s'invogliò
di dar la figliuola ad esso Marco Aurelio,
<span class="pagenum"><a name="Page_489" id="Page_489"></a>[489]</span>
contuttochè egli avesse contratti gli sponsali
con <i>Fabia</i> figliuola di <i>Lucio Cejonio
Commodo</i>, e sorella del suddetto <i>Lucio
Vero</i>. Gliene fece far la proposizione per
Giulia Faustina sua moglie, con dargli
tempo di pensarvi. Si credette in fine
Marco Aurelio di assicurar meglio la sua
fortuna con questo matrimonio; e però
disciolti gli sponsali suddetti, s'indusse
ad isposare Annia Faustina. Non si sa
bene se seguissero tali nozze nell'anno
presente. Prima anche d'esse Antonino,
per maggiormente comprovare al destinato
genero il suo compiacimento ed affetto,
gli conferì il titolo di <i>Cesare</i>, e il
disegnò, ad istanza del senato, console
seco per l'anno seguente, contuttochè
egli non fosse se non questore, nè avesse
esercitate altre cariche pubbliche. Il
fece anche accettare ne' Collegi de' sacerdoti,
e passare nel palazzo di Tiberio,
con formargli una corte da par suo, benchè
egli ripugnasse. Assegnò anche Antonino <span class="fnote">[Capitolinus, in Antonino Pio.]</span>
in dote alla figliuola tutti i
suoi beni patrimoniali, con riserbarsene
nondimeno l'usufrutto sua vita natural
durante per gli bisogni dello stato. Servono
le medaglie <span class="fnote">[Mediobarbus, in Numismat. Imperat.]</span>, coniate nel secondo
consolato di Antonino Pio, cioè nell'anno
presente, per farci conoscere che
egli diede un re ai Quadi, e un altro
ai popoli dell'Armenia.
</p>

<hr />

<h2 class="hidden"><a name="CXL" id="CXL"></a>CXL</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXL</span>. Indizione <span class="scp">VIII</span>.</td>
  </tr>
  <tr>
    <td><span class="sc">Igino</span> papa 3.</td>
  </tr>
  <tr>
    <td><span class="sc">Antonino Pio</span> imperadore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Tito Elio Adriano Antonino Pio Augusto</span>
per la terza volta e <span class="sc">Marco Elio Aurelio
Vero Cesare</span>.
</p>

<p>
Siccome il regno di Antonino Pio
fu regno tutto di pace, perchè quest'ottimo
principe, privo d'ambizione e nulla
sitibondo della gloria vana, unicamente
attese a rendere felici i suoi
<span class="pagenum"><a name="Page_490" id="Page_490"></a>[490]</span>
popoli: mestiere che dovrebbe essere
quello di tutti i regnanti: così la di lui
vita non ci somministra varietà d'azioni
da poter empiere gli anni del suo lungo
imperio. Oltre di che son perite le antiche
storie, che parlavano de' fatti di lui,
nè altro ci resta, che la breve sua vita
scritta da Giulio Capitolino, mancante
di quel filo ch'è necessario per riferir
cronologicamente anno per anno le di
lui imprese. Sia pertanto ora a me lecito
di riportar qui il ritratto di questo
insigne Augusto, che anche il Tillemont <span class="fnote">[Tillemont, Mémoires des Empereurs.]</span>
raccolse da esso Capitolino <span class="fnote">[Capitolinus, in Antonio Pio.]</span>,
dai libri di Marco Aurelio <span class="fnote">[Marcus Aurelius, de rebus suis.]</span> suo figliuolo
adottivo, da Dione <span class="fnote">[Dio, lib. 70.]</span>, e da altri
pochi rimasugli dell'antichità. Fu Antonino
Pio provveduto dalla natura di
un corpo di alta statura e ben fatto, con
volto maestoso e insieme dolce, con voce
grata ad udirla; allegro nella conversazione,
ma senza eccesso; buon economo
del suo, e insieme liberale e magnifico
alle occorrenze, con dilettarsi
molto di stare alla campagna, dove facea
fruttare i suoi beni, e solea divertirsi
colla caccia e colla pesca, e in città coll'intervenire
alle commedie e buffonerie
degl'istrioni. Studioso della sobrietà,
anche giunto all'imperio, sempre la
conservò, contento de' cibi ordinari,
senza cercarne de' rari e senza lusso:
con che visse molto, senza bisogno di
medici nè di rimedi. I suoi conviti o
pubblici, o privati erano per lo più conditi
dai discorsi de' suoi commensali amici,
andando anch'egli talvolta a pranzare
in casa loro con tutta confidenza.
Usava <span class="fnote">[Aurelius Victor, in Epitome.]</span> la mattina di ammettere alcuno
all'udienza, di mangiare un tozzo di
pan secco, per aver lena agli affari, nei
quali sempre si dimostrò applicato e indefesso.
Compiacevasi ancora di andar
come persona privata alle vendemmie
<span class="pagenum"><a name="Page_491" id="Page_491"></a>[491]</span>
co' suoi amici; divertimento carissimo
agli antichi Romani. Anche imperadore
usò abiti dimessi, senza curarsi di ornar
molto il corpo, ma neppur mostrandosi
dimentico della polizia e del decoro.
Era, dissi, indefesso negli affari e tuttochè
patisse di quando in quando delle
micranie, pure appena le avea scrollate,
che tornava più vigoroso di prima alle
applicazioni. Quotidiane erano queste,
perchè non meno de' saggi padri di famiglia,
che continuamente studiano il
bene della lor casa, anch'egli, come se
la repubblica fosse la casa di lui propria,
senza mai darsi posa, ne procurava i
vantaggi, vegliava alla sua difesa, e rimediava
ai disordini e bisogni. Esatto
anche nelle minime cose (del che fu
deriso da alcuni, e spezialmente nella
sua satira da Giuliano Apostata), con
gran calma <span class="fnote">[Zonaras, in Annalibus.]</span>, e senza fermarsi alle
apparenze, esaminava a fondo le cose, i
costumi degli uomini e le ragioni; ma
nulla spediva degli affari, senza aver
prima raccolti i pareri di saggi amici e
di dotti consiglieri. Presa poi con maturità
una risoluzione, costante e fermo
era nel volerne l'esecuzione. Tanto nel
rallegrare il popolo con degli spettacoli
e con de' congiari, quanto nelle fabbriche
e in altre azioni di piacere e d'ornamento
del pubblico, non cercava punto
con vanità gli applausi del popolo,
siccome nè pur si metteva pensiero dei
di lui sregolati giudizii. Facea del bene
per far del bene, e non per sete di lode;
e però gli adulatori alla di lui presenza
perdeano la voce. Nè, come Adriano,
avea egli gelosia di chi più di lui compariva
eccellente nell'eloquenza, nella
conoscenza delle leggi, o in altre arti e
scienze, anzi tanto più onorava questi
tali e cedeva loro con piacere. Trovasi
sopra tutto lodato in lui l'amore della
religione: falsa religione bensì, ma in
cui per sua disavventura egli era nato.
Al contrario ancora di Adriano, si provò
<span class="pagenum"><a name="Page_492" id="Page_492"></a>[492]</span>
sempre in lui stabilità nelle amicizie:
frutto nondimeno del non aver egli ammesso
al grado di suoi confidenti ed amici,
se non persone di gran merito per
l'ingegno e per la virtù. E bastino per
ora queste poche pennellate del ritratto
d'Antonino Pio. Da un'iscrizione riferita
dal Grutero <span class="fnote">[Gruterus, Thesaur. Inscript., p. 268, n. 8.]</span> ricaviamo che in
questi tempi erano prefetti del pretorio
<i>Petronio Mamertino</i> e <i>Gavio Massimo</i>.
Questo Gavio, uomo severissimo, durò
in quella carica per venti anni, ed ebbe
per successore <i>Tazio Massimo</i>. Certo è,
che sotto l'imperio di quest'Augusto
seguì un'inondazione del Tevere in Roma,
attestandolo Capitolino <span class="fnote">[Capitolinus, in Antonino Pio.]</span>; e il
padre Pagi <span class="fnote">[Pagius, in Crit. Baron.]</span> pretende ciò avvenuto
nell'anno presente, per trovarsi una
medaglia, in cui si legge TIBERIS. Non
ha sufficiente fondamento una tale opinione.
Potrebbe ben esser vero ciò che
egli aggiugne, cioè che in quest'anno
riuscisse ad Antonino Pio di riportare
una vittoria de' Britanni per mezzo di
<i>Lollio Urbico</i> suo legato, con aver poi
maggiormente ristretti que' popoli con
un altro muro più in là che quel di Adriano.
Da altri vien riferita questa vittoria
all'anno 144.
</p>

<hr />

<h2 class="hidden"><a name="CXLI" id="CXLI"></a>CXLI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXLI</span>. Indizione <span class="scp">IX</span>.</td>
  </tr>
  <tr>
    <td><span class="sc">Igino</span> papa 4.</td>
  </tr>
  <tr>
    <td><span class="sc">Antonino Pio</span> imperadore 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Peduceo Siloga Priscino</span> e <span class="sc">Tito
Hoenio Severo</span>.
</p>

<p>
Abbiamo da Capitolino <span class="fnote">[Capitolinus, in Antonino Pio.]</span> che nell'<i>anno
terzo</i> dell'imperio di Antonino
Pio mancò di vita <i>Annia Galeria Faustina</i>
Augusta sua moglie. Però han creduto
alcuni avvenuta la sua morte nell'anno
precedente. Ma il padre Pagi, in
vigore di un'iscrizione, pubblicata dal
<span class="pagenum"><a name="Page_493" id="Page_493"></a>[493]</span>
padre Mabillone, e da me ancora riferita <span class="fnote">[Thesaurus Novus Inscription., p. 239, n. 3.]</span>,
in cui è nominata la DIVA, cioè
la defunta <i>Faustina</i>, moglie d'Antonino
Angusto console per la terza volta, ornato
della <i>Quarta Podestà Tribunizia</i>,
ha sostenuto che Faustina terminasse la
vita dopo il dì 25 di febbraio dell'anno
presente, e prima del dì 10 di luglio;
nel qual tempo correva la quarta podestà
tribunizia, e il terzo anno dell'imperio
di Antonino. Forte è questa ragione,
ma non toglie affatto il sospetto
che Faustina potesse essere morta nell'anno
precedente, e quell'iscrizione
fosse a lei posta nel presente. Per ordine
del senato fu deificata questa imperatrice;
alzato a lei un tempio; deputate
delle donne flaminiche; poste delle statue
d'oro e d'argento, o sia dorate e inargentate.
Furono anche in onor suo celebrati
i giuochi circensi. Tutto ciò fu
fatto dalla cieca gentilità per onorare
una donna, la quale, per testimonianza
di Capitolino, diede da parlare molto di
sè, per la troppa libertà e facilità di vivere;
il che Antonino mirava con dolore
e con somma pazienza dissimulava.
Che nè pure lo stesso Antonino fosse
esente da simil difetto, il Platino, il Tillemont,
ed altri l'hanno creduto e dedotto
dalla satira ingegnosamente composta
da Giuliano apostata <span class="fnote">[Julian., de Caesarib.]</span>. Ma non è assai
chiaro quel passo, e il padre Petavio
lo pretende una calunnia. Abbiamo solamente
di certo da Capitolino, che essendo
mancato di vita, molti anni dopo,
<i>Tazio Massimo</i> prefetto del pretorio, rammentato
di sopra, in suo luogo ne furono
sostituiti due da Antonino, cioè <i>Fabio
Repentino</i> e <i>Cornelio Vittorino</i>: ed essere
allora corsa una pasquinata, in cui
si dicea che <i>Repentino</i> era giunto a quella
dignità per raccomandazione di una
concubina dell'imperadore. Di questo
si può anche dubitare, perchè Antonino
Pio mancò di vita in età di sessantaquattr'anni,
<span class="pagenum"><a name="Page_494" id="Page_494"></a>[494]</span>
ed essendo l'elezion di
Repentino succeduta negli ultimi tempi
suoi, non par credibile che un sì saggio
principe si lasciasse vincere da sregolate
passioni in quell'età. Oltre di che, secondo
la falsa morale de' Gentili, non
erano biasimevoli certi usi od abusi
d'allora. Dalla vita di Avidio Cassio,
scritta da Vulcazio Gallicano <span class="fnote">[Vulcat. Gallicanus, in Avidio Cassio.]</span>, abbiamo
un barlume, che vivente ancora
Faustina, si ribellò uno non so qual <i>Celso</i>
contra di Antonino, però nel precedente,
o nel presente anno, Faustina, sapendo
quanto fosse inclinato il consorte Augusto
alla clemenza, gli scrisse che s'egli
avesse compassion di costui, non mostrerebbe
d'averla per sua moglie nè
per gli suoi, perchè se andasse ben fatta
ai ribelli, essi non avrebbono pietà nè
dell'imperadore nè di chi è congiunto
con lui. Ma niun'altra memoria di questo
Celso ci ha conservata la storia.
</p>

<hr />

<h2 class="hidden"><a name="CXLII" id="CXLII"></a>CXLII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXLII</span>. Indizione <span class="scp">X</span>.</td>
  </tr>
  <tr>
    <td><span class="sc">Pio</span> papa 1.</td>
  </tr>
  <tr>
    <td><span class="sc">Antonino Pio</span> imperad. 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Cuspio Rufino</span> e <span class="sc">Lucio Statio
Quadrato</span>.
</p>

<p>
È di parere monsignor Bianchini <span class="fnote">[Blanchin., ad Anastas. Bibliothecar.]</span>,
che in quest'anno, e non già nel precedente,
come pensò il padre Pagi <span class="fnote">[Pagius, in Crit. Baron.]</span>, <i>santo
Igino</i> romano pontefice terminasse la
sua vita con una più gloriosa morte,
perchè martire della Fede di Gesù Cristo.
Certo è bensì, che a lui succedette
<i>Pio</i> papa. Sappiamo del pari, che anche
sotto Antonino Pio continuò la persecuzion
de' Cristiani, non già per editto, non
già per colpa di questo clementissimo
imperadore e principe assai conoscente
che la cristiana religione ed i seguaci di
essa, per la maggior parte professori della
virtù, non meritavano gastighi; ma per
<span class="pagenum"><a name="Page_495" id="Page_495"></a>[495]</span>
gli precedenti non aboliti editti, e per la
malvagità de' presidenti e de' giudici, adoratori
degl'idoli, a' quali non era vietato
il procedere contro ai cristiani. Però
circa questi tempi <i>san Giustino</i>, poscia
glorioso martire, scrisse un'apologia in
favore de' fedeli, e la presentò ad esso
imperadore Antonino, dimostrandogli la
falsità dei delitti attribuiti ai cristiani, e
l'ingiustizia de' supplizii, a' quali erano
condannati. L'anno preciso, in cui san
Giustino compose e presentò all'imperadore
questa prima sua apologia (perchè
egli due ne compose) nol sappiamo.
Fuor di dubbio è, per attestato di Eusebio <span class="fnote">[Euseb., in Chron. et Hist. Eccl., lib. 4.]</span>,
aver non meno essa, che varie
favorevoli lettere dei governatori Gentili
dell'Asia, prodotto buon effetto, avendo
Antonino dipoi, cioè nell'anno 152, spediti
ordini che niuno fosse condannato
perchè fosse cristiano. Nè si potea aspettar
meno da un imperador tale, ch'era
la stessa bontà, e che nulla più desiderava
che di far fiorire la pace e la contentezza
per tutte le provincie del romano
imperio. Tanto il portava alla mansuetudine,
alla clemenza la sua ben radicata
virtù, che nè pur volea punire le offese
fatte a lui stesso. Di due sole congiure
tramate contra di lui parla Capitolino <span class="fnote">[Capitolinus, in Antonino Pio.]</span>.
L'una di <i>Attilo Taziano</i>. Fu questi
processato e convinto dal senato; ma
per ordine di Antonino, gastigato col solo
esilio. Nè volle il buon Angusto, che si
ricercassero i complici, e verso il di lui
figliuolo si mostrò in tutte le occorrenze
sempre mai favorevole. L'altra fu di <i>Prisciano</i>.
Da che costui si vide scoperto,
prevenne la clemenza di Antonino con
darsi la morte da sè stesso. Faceva istanza
il senato <span class="fnote">[Aurelius Victor, in Epitome.]</span>, che si procedesse oltre
per iscoprire gli altri congiurati: vietollo
Antonino, dicendo, <i>che non era bene il
far di più, non amando egli di sapere a
quante persone fosse in odio la sua persona</i>.
Anche un dì per sospetto, che mancasse
<span class="pagenum"><a name="Page_496" id="Page_496"></a>[496]</span>
in Roma il grano, l'insolente popolo
arrivò a tirargli de' sassi. Ma egli in
vece di punire il pazzo loro ammutinamento,
si studiò di placarli con buone ed
amorevoli ragioni. Perciò sotto di lui
niuno de' senatori si vide privato di vita.
Un solo convinto di parricidio, fu condannato
ad essere portato e lasciato in
un'isola deserta.
</p>

<hr />

<h2 class="hidden"><a name="CXLIII" id="CXLIII"></a>CXLIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXLIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Pio</span> papa 2.</td>
  </tr>
  <tr>
    <td><span class="sc">Antonino Pio</span> imperadore 6.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cajo Bellicio Torquato</span> e <span class="sc">Tiberio Claudio
Attico Erode</span>.
</p>

<p>
Il secondo console, cioè <i>Attico Erode</i>,
fu uno dei celebri personaggi del suo
tempo, e trovasi commendato assaissimo
da Aulo Gellio <span class="fnote">[Aulus Gell., Noct. Attic.]</span> e da Filostrato <span class="fnote">[Philost., de Sophist.]</span>.
Si racconta di Attico suo padre, cittadino
di Atene, che avendo trovato un gran
tesoro, ne scrisse al buon imperadore
Nerva, per sapere che ne avesse da fare.
La risposta fu, che ne usasse come
voleva. Tuttavia temendo egli un dì qualche
avania dal fisco, gli tornò a scrivere,
come non osando di valersi di tal grazia;
e Nerva gli replicò che si servisse
di ciò che la fortuna gli avea donato,
perchè era cosa sua. Divenne molto più
ricco il figliuolo Erode, ma con impiegar
in bene le sue ricchezze, con aiutare un
gran numero di persone bisognose. La
eccellenza sua consisteva nell'eloquenza,
in cui forse allora non ebbe pari. Avea
esercitati vari governi, e poi fu scelto da
Antonino per maestro de' suoi due figliuoli
adottivi, cioè di <i>Marco Aurelio</i> e di
<i>Lucio Vero</i>, affinchè loro insegnasse la
eloquenza greca. Accomodando il padre
Pagi le azioni degli Augusti <span class="fnote">[Pagius, in Crit. Baron.]</span> alle regole
da sè stabilite, immagina che in
quest'anno Antonino Pio celebrasse i
quinquennali del suo imperio. Ma di ciò
<span class="pagenum"><a name="Page_497" id="Page_497"></a>[497]</span>
niun vestigio ci somministra la storia, e
nè pur le medaglie, le quali, perchè non
esprimono i diversi anni della podestà
tribunizia, non ci conducono a discernere
i precisi tempi delle opere e degli avvenimenti
di questi tempi. Per altro nè
pure Antonino Pio lasciò privo il popolo
romano de' tanto sospirati spettacoli. Abbiamo
da Capitolino <span class="fnote">[Capitolin., in Antonino Pio.]</span>, ch'egli ne diede
più volte, facendo comparire in essi degli
elefanti, delle corocotte, delle tigri, e
insin de' coccodrilli, e de' cavalli marini
ed altri ammali stranieri, fatti venire da
tutte le parti della terra. E in un dì solo
cento lioni si fecero entrar nell'anfiteatro,
e se ne fece la caccia.
</p>

<hr />

<h2 class="hidden"><a name="CXLIV" id="CXLIV"></a>CXLIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXLIV</span>. Indizione <span class="scp">XII</span>.</td>
  </tr>
  <tr>
    <td><span class="sc">Pio</span> papa 3.</td>
  </tr>
  <tr>
    <td><span class="sc">Antonino Pio</span> imperadore 7.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Publio Lolliano Avito</span> e <span class="sc">Massimo</span>.
</p>

<p>
Perchè non è sicuro il nome del secondo
console, cioè di <i>Massimo</i>, chiamato
da alcuni <i>Cajo Gavio Massimo</i>, io l'ho
lasciato andare. Il cardinal Noris <span class="fnote">[Noris, Epistola Consulari.]</span> e il
padre Pagi <span class="fnote">[Pagius, in Critic. Baron.]</span> portarono opinione, che
egli si chiamasse <i>Claudio Massimo</i>, e fosse
quel medesimo che fu uno de' maestri
di Marco Aurelio, poscia imperadore,
mentovato da Capitolino <span class="fnote">[Capitol., in Marco Aurel.]</span>, e che da
Apulejo <span class="fnote">[Apulejus, in Apolog. secund.]</span> vien riconosciuto proconsole
dell'Africa, con chiaro indicio, che dianzi
egli era stato console. Pensa all'incontro
il Panvinio <span class="fnote">[Panvin., in Fast. Consular.]</span>, seguitato in ciò da altri,
ch'egli fosse quel <i>Gavio Massimo</i>, che di
sopra dicemmo avere esercitata la carica
di prefetto del pretorio per venti anni,
con citare un'iscrizione, in cui si legge:
C. GAVIVS C. F. STRABO MAXIMVS
COS. Ma cotale iscrizione nulla conchiude,
perchè non si sa di certo che appartenga
a lui. All'incontro si dee osservare
<span class="pagenum"><a name="Page_498" id="Page_498"></a>[498]</span>
detto da Capitolino <span class="fnote">[Capitolinus, in Antonino Pio.]</span>, avere Antonino
pio arricchiti <i>i suoi prefetti</i>, e donati loro
<i>gli ornamenti consolari</i>. Suol significar
questa frase, l'aver solamente ottenuto
il privilegio di portar la veste palmata,
di aver la sedia d'avorio, ed altri onorevoli
segni, conceduti ai veri consoli,
ma senza essere stato console. Però più
probabile sembra l'opinione del Noris e
del Pagi. Tuttavia comparendo essa non
esente da ogni dubbio, meglio ho creduto
di nominar solamente <i>Massimo</i> il console
suddetto. Circa questi tempi, siccome
abbiamo dagli antichi scrittori cristiani <span class="fnote">[Justin., in Apolog. Eusebius. Tertull.,
Philastrius et alii.]</span>,
sboccarono dall'inferno Valentino,
Cerdone e Marcione, eresiarchi e
maestri d'altri non meno empii discepoli,
che si studiarono d'infettar la nostra
santa religione con istravaganti immaginazioni,
ed opinioni esecrande, contra
de' quali poi aguzzarono le lor penne
varii santi e dottissimi scrittori cattolici.
Scrivono all'incontro san Giustino ed
Arnobio, che Antonino Pio, portato dallo
zelo dell'erronea religione pagana, vietasse
il leggere i versi dello Sibille, e le
opere di Cicerone della Natura degli dii,
e della Divinazione, ed altri simili, perchè
atti a distruggere le imposture e lo
stolto culto de' falsi numi. Di ciò nulla
dicono gli autori della sua vita. Per conto
de' libri sibillini, finti negli antichi tempi,
è da vedere il Du-Pin <span class="fnote">[Du-Pin, Dissertat. Préliminair. aux Auteurs
Ecclésiastiq.]</span>, che dottamente
esamina questo argomento, senza ch'io
ne dica una parola di più. Sembra poi
inverisimile questo divieto delle opere
di Cicerone, il quale se fosse succeduto,
tanta era la stima di quello presso i Romani,
che non avrebbono taciuta sì importante
particolarità gli scrittori della
vita di Antonino Pio, giacchè derisero
Adriano solamente perchè egli apprezzava
più lo stile di Catone che quello di
Cicerone.
</p>

<p>
<span class="pagenum"><a name="Page_499" id="Page_499"></a>[499]</span>
</p>

<hr />

<h2 class="hidden"><a name="CXLV" id="CXLV"></a>CXLV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXLV</span>. Indizione <span class="scp">XIII</span>.</td>
  </tr>
  <tr>
    <td><span class="sc">Pio</span> papa 4.</td>
  </tr>
  <tr>
    <td><span class="sc">Antonino Pio</span> imperadore 8.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Tito Elio Adriano Antonino Pio Augusto</span>
per la quarta volta, e <span class="sc">Marco Elio
Aurelio Vero Cesare</span> per la seconda.
</p>

<p>
Si figura il padre Pagi <span class="fnote">[Pagius, in Critic. Baron.]</span>, che <i>Antonino
Augusto</i> prendesse questo consolato
per solennizzare i quinquennali del suo
imperio, avendo differita questa festa all'anno
presente, che dovea farsi nel precedente.
Ma cotal dilazione è immaginata
da lui, nè fondata se non sopra le regole
da esso ideate, che patiscono molte difficoltà.
Credè egli parimente, che in quest'anno
<i>Lucio Vero</i> suo figliuolo adottivo,
per attestato di Capitolino <span class="fnote">[Capitolinus, in Lucio Vero.]</span>, essendo in
età di quindici anni, prendesse la toga
virile: nella qual occasione solevano i
Romani far festa. Credono altri, che Antonino
in fatti la facesse con dedicare il
tempio d'Augusto, da lui ristorato, siccome
consta dalle medaglie <span class="fnote">[Mediobarb., in Numism. Imperat.]</span>. Ma Capitolino <span class="fnote">[Capitolinus, in Antonino Pio.]</span>
scrive diversamente, con dire
ch'egli in tal congiuntura dedicò il <i>Tempio
del Padre</i>, cioè di Adriano, e non già
di Augusto. Dal medesimo autore abbiamo,
che Antonino Pio lasciò di belle
memorie, tanto in Roma che altrove,
con fabbriche sontuose, o fatte di pianta
o ristorate durante il suo imperio. Cioè
il tempio dedicato in onore di esso Adriano
suo padre; il Grecostadio, o sia la
Grecostasi, edificio, in cui si fermavano
gli ambasciadori delle nazioni prima di
essere introdotti nel senato. Questo, già
rovinato da un incendio, fu da lui rifatto.
Ristorò similmente l'anfiteatro di Tito,
per quanto si crede; il sepolcro di
Adriano; il tempio d'Agrippa, cioè oggidì
la Rotonda; il ponte Sulpicio di legno
sul Tevere; il Faro, forse di Pozzuolo
<span class="pagenum"><a name="Page_500" id="Page_500"></a>[500]</span>
o di Gaeta. Vedesi in Pozzuolo una
iscrizione, testimonio di questo <span class="fnote">[Thesaurus Novus Inscript., pag. 543, n. 5.]</span>. Racconciò
i porti di essa Gaeta e di Terracina.
Lo stesso benefizio prestò alle Terme
d'Ostia, all'acquidotto d'Anzio, e al
tempio di Lanuvio, o sia di Lavinia. Del
tempio d'Augusto, da lui risarcito, non
parla Capitolino. Soggiugne bensì, aver
egli aiutate con danaro molte città, acciocchè
o facessero delle nuove fabbriche,
o ristorassero le vecchie, ed aver
contribuito molto del suo, affinchè i senatori
ed altri magistrati potessero con
decoro esercitar i loro impieghi. Pausania <span class="fnote">[Pausanias, lib. 8.]</span>
fa menzione di varii altri edifizii
attribuiti nella Grecia al medesimo Antonino
Augusto. E da un'iscrizione rapportata
dal marchese Maffei <span class="fnote">[Maffejus, Antiquit. Galliae.]</span> si raccoglie
ch'egli ristorò le Terme di Narbona
nella Gallia. Anche di diverse pubbliche
strade per ordin suo riselciate parlano
altre iscrizioni.
</p>

<hr />

<h2 class="hidden"><a name="CXLVI" id="CXLVI"></a>CXLVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXLVI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Pio</span> papa 5.</td>
  </tr>
  <tr>
    <td><span class="sc">Antonino Pio</span> imperadore 9.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Sesto Erucio Claro</span> per la seconda
volta, e <span class="sc">Gneo Claudio Severo</span>.
</p>

<p>
Intanto si provava una mirabil tranquillità
e un delizioso vivere, tanto in
Roma che in tutto il romano imperio,
pel savio governo di Antonino Pio, che
si facea conoscere buon principe, e maggiormente
padre a tutti i sudditi suoi.
Marco Aurelio, imperador dopo lui, nello
scrivere la vita propria <span class="fnote">[Marcus Aur., de rebus suis, lib. 1, §. 26.]</span>, confessa
d'aver molto imparato dagli esempli e
dalla voce d'esso Antonino, padre suo
per adozione, e ci dà un bel saggio della
maniera da lui tenuta di vivere. Capitolino <span class="fnote">[Capitolinus, in Antonino Pio.]</span>
anch'esso ce ne lasciò qualche
memoria. L'altezza del grado, a cui era
pervenuto Antonino, non gli fece punto
<span class="pagenum"><a name="Page_501" id="Page_501"></a>[501]</span>
mutare, se non in meglio, i costumi, perchè
mai non gli andò il fumo alla testa.
Vivuto da privato con gran moderazione,
saviezza ed affabilità <span class="fnote">[Eutrop., in Breviar.]</span>, maggiormente
continuò ad esser tale divenuto Augusto,
con ritener lo stesso abborrimento al fasto
e alla matta superbia, e con istudiare,
tanto superiore come era, di farsi eguale
agli altri nobili cittadini: il che, invece
di sminuire, accresceva negli altri la stima
e l'amore della maestà imperiale.
Si faceva egli servire da' suoi schiavi,
come usavano anche i privati; andava
alle case degli amici; famigliarmente
passeggiava con loro, come se non fosse
imperadore; e voleva che cadauno di
essi godesse la sua libertà, senza formalizzarsi,
se invitati non venivano alla cena,
se, andando egli in viaggio, non l'accompagnavano.
Costantissimo fu il suo
rispetto verso il senato, e trattava coi senatori
in quella stessa guisa e colla medesima
bontà ch'egli, allorchè era senatore,
desiderava d'essere trattato dagli
imperatori. Ritenne sempre il costume di
render conto di tutto quel che faceva al
senato ed anche al popolo, allorchè avea
da pubblicar degli editti. E qualor voleva
il consolato, o qualche altra carica per
sè o per gli figliuoli, la domandava al senato
al pari degli altri particolari. Scrive
lo stesso Marco Aurelio, suo figliuolo
adottivo, d'aver fra l'altre avuta a lui
l'obbligazione d'essere spogliato della
vanità, appunto dappoichè fu adottato e
alzato da lui; perchè Antonino gli andava
insinuando, che si potea vivere anche in
corte quasi come persona privata: cosa
appunto praticata da lui, con altre virtù
commemorate da Marco Aurelio.
</p>

<p>
Grave nell'aspetto, nel medesimo
tempo era cortese, gioviale e dolce verso
tutti, infin verso i cattivi, ai quali levava
il poter più nuocere, ma senza punirli
quasi mai col rigor delle leggi. Quanto
egli fosse mansueto, tollerante delle ingiurie,
e nemico del vendicarsi, già si è
accennato di sopra. Serviranno nondimeno
<span class="pagenum"><a name="Page_502" id="Page_502"></a>[502]</span>
alcuni avvenimenti a maggiormente
comprovarlo. In concetto di uno dei più
famosi sofisti greci <span class="fnote">[Philostrat., in Sophistis.]</span> fu in questi tempi
<i>Polemone</i>. La più bella casa che fosse
nella città di Smirne era la sua. Si
era abbattuto a passar di là Antonino,
mentre esercitava la carica di proconsole
dell'Asia, e vi andò ad alloggiare.
Polemone, che si trovava fuor di città,
venuto una notte, ed osservando in sua
casa tanta foresteria entratavi senza
licenza sua, ne fece tal rumore e tanti
lamenti, che il buon Antonino di mezza
notte stimò meglio di uscirne, e di cercarsi
un altro albergo. Creato ch'egli
fu poi imperadore, Polemone venne a
Roma, ed ebbe tanto animo di andargli
a fare riverenza. Antonino l'accolse colla
solita sua cortesia senza che gli turbasse
l'animo la memoria del passato, e solamente
con galante maniera gli ricordò
la sua scortesia, con ordinare <i>che gli
fosse data una stanza nel palazzo, e che
persona nol facesse sloggiare</i>. Accadde
ancora che un commediante andò a lamentarsi
ad Antonino, e a chiedere giustizia,
perchè il suddetto Polemone l'avea
cacciato dal teatro nel bel mezzodì:
E me, rispose allora l'imperadore, <i>egli
ha cacciato fuor di casa in tempo di
mezza notte, e non ne ho fatta querela</i>.
Bisogna ben credere che l'alterigia e
l'albagia fossero il quinto elemento della
maggior parte di que' decantati sofisti
greci di allora. Antonino, a cui premeva
forte la buona educazion di Marco Aurelio
suo figliuolo adottivo fece venir dalla
Grecia <i>Apollonio</i>, non già il Tianeo,
ma bensì un filosofo stoico <span class="fnote">[Capitolinus, in Antonino Pio.]</span>, ch'era
in gran riputazion di sapere allora. Venne
costui a Roma, menando seco molti
dei suoi discepoli, che graziosamente,
per attestato di Luciano <span class="fnote">[Lucianus, in Demonacte.]</span>, furono chiamati
da Demonatte filosofo cinico <i>Argonauti
nuovi</i>, perchè tutti in viaggio menati
dalla speranza di divenir tutti ricconi
<span class="pagenum"><a name="Page_503" id="Page_503"></a>[503]</span>
in Roma. Mandò a dirgli Antonino che
venisse al palazzo, per consegnargli il
figliuolo; e l'orgoglioso sofista altra
risposta non diede, se non <i>che toccava
al discepolo di andar a trovare il maestro,
e non già al maestro di andare al
discepolo</i>. In somma l'essere dotto e
prudente non è lo stesso: e pur troppo
il sapere suol mandare de' fumi alla testa.
Si mise a ridere Antonino, e disse:
<i>Mirate che bel capriccio! A costui non
è incresciuto di venir sì da lontano a
Roma, ed ora gl'incresce di venir solamente
dalla sua casa al palazzo.</i> Contuttociò
permise che Marco Aurelio andasse
a prendere le lezioni, dove Apollonio
volle, e durò fatica a contentar costui
nel salario. Un saggio ancora della sua
mansuetudine diede il buon Antonino
nel visitar che fece la casa di <i>Valerio
Omulo</i> <span class="fnote">[Capitolinus, in Antonino Pio.]</span>. Al vedere le belle colonne di
porfido, delle quali essa era ornata, se
ne maravigliò, e dimandò onde le avesse
avute. Omulo, in vece di gradire la stima
che facea un imperadore degli ornamenti
di sua casa, sgarbatamente gli rispose:
<i>In casa d'altri si ha da essere mutolo e
sordo.</i> Tanto questa impertinenza, quanto
altri motti pungenti del medesimo Omulo,
persona satirica e maligna, sopportò
sempre con pazienza il buon imperadore
Antonino, senza far valere giammai i
diritti della maestà imperiale, e senza
farne mai vendetta.
</p>

<hr />

<h2 class="hidden"><a name="CXLVII" id="CXLVII"></a>CXLVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXLVII</span>. Indizione <span class="scp">XV</span>.</td>
  </tr>
  <tr>
    <td><span class="sc">Pio</span> papa 6.</td>
  </tr>
  <tr>
    <td><span class="sc">Antonino Pio</span> imperadore 10.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Largo</span> e <span class="sc">Messalino</span>.
</p>

<p>
Cresceva ogni dì più l'affetto di Antonino
Pio verso di <i>Marco Aurelio Cesare</i>,
non solamente perchè figliuolo suo
adottivo e marito di <i>Faustina</i> sua figlia,
ma perchè scopriva in lui ben radicata
la saviezza con altre virtù che insegnava
<span class="pagenum"><a name="Page_504" id="Page_504"></a>[504]</span>
la filosofia di quei tempi, e per le quali
meritò poi di essere appellato <i>Marco
Aurelio Antonino il Filosofo</i>. Avendogli
appunto <span class="fnote">[Capitolinus, in Marco Aurel.]</span> Faustina partorita una figliuola,
cioè <i>Lucilla</i>, maritata poi con
<i>Lucio Commodo</i>, o sia <i>Lucio Vero</i>, da che
divenne Augusto, volle Antonino Pio
esaltar maggiormente l'amato suo genero
e figliuolo, conferendogli in questo
anno la <i>Tribunizia Podestà</i>, <i>l'imperio
proconsolare</i> fuori di Roma, e il diritto
di far cinque relazioni in qualsivoglia
senato. Pretende il padre Pagi <span class="fnote">[Pagius, in Crit. Baron.]</span>, che
Marco Aurelio fosse in quest'anno ancora
dichiarato <i>Imperadore</i> e <i>Collega
dell'Imperio</i> con suo padre Antonino.
Il cardinal Noris pretese di no, e par
ben più sicura la di lui opinione. Il gius
della quinta relazione, conferito a Marco
Aurelio, non conveniva ad un imperadore,
la cui autorità non era ristretta,
ma si stendeva a quello che gli piaceva.
Scrive inoltre Capitolino, che quel maligno
uomo di <i>Valerio Omulo</i>, di cui poco
fa si è parlato, osservata un giorno <i>Domizia
Calvilla</i>, madre di Marco Aurelio,
la quale, dopo il presente anno, venerava
in un giardino la statua di Apollo, disse
sotto voce ad Antonino: <i>Colei prega
ora, che tu chiuda gli occhi, e suo figliuolo
sia imperadore.</i> Non ne fece alcun
caso l'imperadore; tanto era conosciuta
la probità di Marco Aurelio, tanta
era la modestia nel <i>principato imperatorio</i>;
le quali ultime parole non
si sa se si abbiano da riferire a Marco
Aurelio, oppure ad Antonino stesso, regnante
con tal moderazione, che non
credeva dovergli alcuno augurare la
morte. Pareva ancora che Antonino
Pio portasse affetto all'altro suo figliuolo
adottivo, cioè a Lucio Commodo <span class="fnote">[Capitolinus, in Lucio Vero.]</span>;
ma era ben differente il calibro di questo
amore. Imperciocchè finchè visse,
il lasciò sempre nello stato di persona
privata, senza mai conferirgli il titolo di
<span class="pagenum"><a name="Page_505" id="Page_505"></a>[505]</span>
<i>Cesare</i>, nè altra dignità, per cui apparisse
che destinava ancor lui all'imperio.
Era egli solamente appellato <i>Figliuolo
dell'Imperadore</i>, e quando Antonino usciva
in campagna, Lucio Commodo
non andava in carrozza col padre, ma
bensì nel cocchio del capitan delle guardie.
Tuttociò chiaramente apparisce da
quanto ne scrisse Capitolino; falsa perciò
o adultera si può credere qualche
medaglia o iscrizione, che sembra insinuare
il contrario <span class="fnote">[Tillemont, Mémoires des Empereurs. Pagius,
Crit. Baron.]</span>. Conosceva assai
Antonino Pio i difetti di questo giovinetto,
ma non lasciava di compatirlo,
ed amava in lui la semplicità dell'ingegno,
e l'andar egli alla buona nella sua
maniera di vivere. Abbiamo dalla cronica
alessandrina <span class="fnote">[Chron. Pascale, Histor. Byzantin.]</span> che nell'anno
presente Antonino Pio esercitò la sua
liberalità verso i debitori del Fisco, con
rimettere loro tutto il debito, e bruciar
pubblicamente le cedole delle loro obbligazioni.
Ancor questo possiam conghietturare
fatto per solennizzar maggiormente
la promozion predetta di
Marco Aurelio a maggiori onori. Correndo
intanto l'anno novecentesimo
dalla fondazion di Roma, sono stati di
parere alcuni dotti uomini che nell'anno
presente si celebrassero in Roma i giuochi
secolari con somma magnificenza.
L'ha negato il padre Pagi. Ma Aurelio
Vittore <span class="fnote">[Aurelius Victor, in Epitome.]</span>, secondo l'edizione del padre
Scotto, può abbastanza assicurarcene
in dicendo: <i>Celebrato magnifice
Urbis nongentesimo.</i>
</p>

<p>
<span class="pagenum"><a name="Page_506" id="Page_506"></a>[506]</span>
</p>

<hr />

<h2 class="hidden"><a name="CXLVIII" id="CXLVIII"></a>CXLVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXLVIII</span>. Indizione <span class="scp">I</span>.</td>
  </tr>
  <tr>
    <td><span class="sc">Pio</span> papa 7.</td>
  </tr>
  <tr>
    <td><span class="sc">Antonino Pio</span> imperadore 11.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Torquato</span> per la terza volta, e
<span class="sc">Marco Salvio Giuliano</span>.
</p>

<p>
Pietro Relando <span class="fnote">[Reland., Fast. Consular.]</span>, accuratissimo
illustratore dei Fasti consolari dell'anno
146 dell'Era Cristiana sino al fine,
chiama il secondo console <i>Cajo Giuliano
Vetere</i>, ricavandolo da un'iscrizione
riferita dal Gudio. Ma converrebbe prima
accertarsi, se le tante iscrizioni pubblicate
dal Gudio fossero tutte di buon
conio ed esenti da ogni sospetto: il che
non sarà sì facile. Quanto a me vo' giudicando
più sicuro partito il chiamar
questo console <i>Marco Salvio Giuliano</i>,
giurisconsulto celebratissimo di questi
tempi, milanese di patria, perchè tale si
trova appellato in una iscrizione da me
data alla luce <span class="fnote">[Thesaurus Novus Inscript., p. 329, n. 3.]</span>, e perchè sappiamo da
Sparziano <span class="fnote">[Spartianus, in Didio Juliano.]</span>, esser egli stato console
due volte. Se il console dell'anno presente
fosse stato <i>Cajo Giuliano Vetere</i>,
l'anno sarebbe stato notato <i>Torquato et
Vetere Coss.</i> perchè l'ultimo cognome
o soprannome soleva enunziarsi, secondo
l'uso più familiare d'allora. Ma in
tutt'i fasti antichi noi troviamo solamente
<i>Torquato et Juliano Coss.</i> Forse
anche si può dubitare, se questo <i>Torquato</i>
fosse appellato console <i>per la terza
volta</i>. Che in quest'anno si celebrassero
in Roma i decennali di Antonino
Pio Augusto, chiaramente apparisce
dalle medaglie <span class="fnote">[Mediobarb., in Numism. Imperator.]</span> che ne parlano e
rammentano i voti pubblici fatti per la
di lui salute. Crede il padre Pagi <span class="fnote">[Pagius, Crit. Baron.]</span>,
che nell'anno presente <i>san Giustino</i>
presentasse ad Antonino Pio la sua prima
apologia, creduta un pezzo la seconda,
in difesa della religione cristiana.
</p>

<p>
<span class="pagenum"><a name="Page_507" id="Page_507"></a>[507]</span>
</p>

<hr />

<h2 class="hidden"><a name="CXLIX" id="CXLIX"></a>CXLIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXLIX</span>. Indizione <span class="scp">II</span>.</td>
  </tr>
  <tr>
    <td><span class="sc">Pio</span> papa 8.</td>
  </tr>
  <tr>
    <td><span class="sc">Antonino Pio</span> imperadore 12.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Servio Scipione Orfito</span> e <span class="sc">Quinto Nonio
Prisco</span>.
</p>

<p>
Se crediamo al Relando <span class="fnote">[Reland., Fast. Consular.]</span>, il primo
console fu <i>Sergio Scipione Orfito</i>; in
prova di che egli cita quattro iscrizioni
della Raccolta di Marquardo Gudio, nelle
quali chiaramente si legge <i>Sergio</i>. Ma
io torno a dire (e ne chieggo perdono):
convien andar cauto a fidarsi de' marmi
del Gudio, dati alla luce pochi anni sono.
A buon conto la prima di quelle iscrizioni,
che si dice data sotto questi consoli,
è patentemente falsa, perchè vi si
parla delle <i>Terme Costantiniane</i>, che certo
non erano per anche nate. Ho io dunque
dato ad esso <i>Orfito</i> il prenome di
<i>Servio</i>, perchè nelle iscrizioni rapportate
dal Panvinio e dal Grutero si legge SER.
che significa <i>Servio</i> e non <i>Sergio</i>. Pensa
il Noris <span class="fnote">[Noris, Epist. Consulari.]</span> che questo console s'abbia
da appellare <i>Sergio Vettio Scipione Orfito</i>.
Del prenome ho parlato. Per conto
del nome di <i>Vettio</i>, lo reputo cosa dubbiosa.
Anche lo Spon <span class="fnote">[Sponius, Section. III, num. 28.]</span> rapporta un'iscrizione,
in cui il secondo console è
appellato <i>Sosio Prisco</i>. Sarebbe da vedere,
se quella fosse un'iscrizione sicura,
in cui comparisce un liberto di Tito Augusto,
cioè di un principe morto sessanta
anni prima. In ogni caso col Fabretti si
può immaginare ch'egli fosse chiamato
<i>Nonio Sosio Prisco</i>. In un mattone antico
da me rapportato <span class="fnote">[Thesaur. Nov. Inscription., pag. 330, n. 3.]</span> egli vien chiamato
<i>Priscino</i>, o per vezzo o per distinguerlo
da un altro <i>Prisco</i>. Parlando le medaglie <span class="fnote">[Mediobarbus, in Numism. Imperat.]</span>
di quest'anno di una munificenza
usata dall'imperadore Antonino al popolo
romano, stima il padre Pagi <span class="fnote">[Pagius, in Crit. Baron.]</span> ciò
<span class="pagenum"><a name="Page_508" id="Page_508"></a>[508]</span>
fatto per la celebrazione dei decennali
dell'imperio cesareo di Marco Aurelio.
Se sia vero, niuno lo potrà dire. Piena
avea la testa esso padre Pagi di quinquennali,
decennali, quindecennali, vicennali,
ec. tutto riferendo ad essi; ma
non poco è da diffalcare dalle regole sue.
</p>

<hr />

<h2 class="hidden"><a name="CL" id="CL"></a>CL</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CL</span>. Indizione <span class="scp">III</span>.</td>
  </tr>
  <tr>
    <td><span class="sc">Aniceto</span> papa 1.</td>
  </tr>
  <tr>
    <td><span class="sc">Antonino Pio</span> imperadore 13.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Gallicano</span> e <span class="sc">Vetere</span>.
</p>

<p>
Il prenome e nome di questi consoli
son tuttavia incerti. Ha creduto il Panvinio <span class="fnote">[Panvinius, in Fastis Consul.]</span>,
che il secondo si chiamasse
<i>Cajo Antistio Vetere</i>, perchè si trova sotto
Domiziano un personaggio di tal nome.
La conghiettura è assai debole. Meno
si può accordare al Tillemont <span class="fnote">[Tillemont, Mémoires des Empereurs.]</span>, il
chiamare il primo di questi consoli <i>Glabrione
Gallicano</i>, e al Bianchini <span class="fnote">[Blanc., ad Anastas. Bibliothecar.]</span> l'appellarlo
<i>Quinto Romulo Gallicano</i>, senza
che essi ne adducano pruove sufficienti.
Nell'anno presente, secondo i conti del
medesimo Bianchini, passò a miglior vita
<i>s. Pio</i> pontefice romano, coronato col
martirio, e sulla cattedra di san Pietro
fu posto <i>Aniceto</i>. Truovansi medaglie
battute in quest'anno dal senato e popolo
romano <span class="fnote">[Mediobarbus, in Numism. Imperator.]</span>, in cui vien dato ad Antonino
Pio il titolo di <i>Ottimo Principe</i>; e si
dice che egli ha accresciuto il numero
de' cittadini. Ben giustamente si meritò
questo imperadore un sì glorioso titolo,
perchè egli spendeva tutti i suoi pensieri
e le sue applicazioni per procurare il
pubblico bene, tanto di Roma, quanto di
tutte le provincie dell'imperio romano <span class="fnote">[Capitolinus, in Antonino Pio.]</span>.
Sapeva egli esattamente lo stato d'esse
provincie, e quanto se ne ricavava. Raccomandava
agli esattori de' tributi di procedere
senza rigore, molto più senza avanie
nel loro uffizio; e qualora mancavano
<span class="pagenum"><a name="Page_509" id="Page_509"></a>[509]</span>
a questo dovere, gli obbligava a render
conto rigorosamente della loro amministrazione.
La porta e gli orecchi suoi
erano sempre aperti a chiunque si trovava
aggravato da sì fatti ministri, abborrendo
egli troppo di arricchirsi colle
lagrime e coll'oppressione de' sudditi.
Però sotto il suo regno furono ricche e
floride le provincie romane tutte. Che se
ad alcuna incontravano inevitabili disastri
di carestie, tremuoti, epidemie e simili
malanni, si trovava in lui un'amorevol
prontezza ad esentarle per un
convenevole tempo dalle imposte. Le sue
maggiori premure riguardavano la giustizia;
e però quanto egli era attentissimo
e indefesso nel farla, tanto ancora
si studiava di scegliere chi credeva abile
ed inclinato ad amministrarla agli altri.
Chi più si distingueva in questo, più veniva
da lui amato e promesso a gradi
maggiori. Molti editti fece in bene del
pubblico, servendosi de' più celebri giurisconsulti
d'allora, cioè di <i>Vinidio Vero</i>,
<i>Salvio Valente</i>, <i>Volusio</i>, <i>Metiano</i>, <i>Ulpio Marcello</i>
e <i>Jaboleno</i>. Vietò il seppellire i morti
nelle città, perchè doveva esser ito in
disuso il rigore delle antiche leggi. L'aggravio
delle poste con savii regolamenti
fu da lui scemato. Probabilmente è di
lui una legge, citata da santo Agostino <span class="fnote">[August., de Adulter. Conjug., lib. 2, cap. 8.]</span>,
che non fu lecito al marito il volere
in giudizio gastigata la moglie per
colpa di adulterio, quando anch'egli fosse
mancato di fedeltà verso della stessa.
Se talun veniva <span class="fnote">[Marcus Aurel., lib. 1, cap. 16, de Rebus
suis.]</span> per proporgli qualche
cosa utile al pubblico, con piacere
la ascoltava; e lo stesso allegro volto faceva
a chiunque gli dava qualche buon
avviso, senza aversi a male che quei del
suo consiglio s'opponessero al di lui
sentimento, nè che vi fossero persone, le
quali ingiustamente disapprovassero il
governo suo. Molto ancora onorava i
veri filosofi: diede pensioni e privilegi
per tutto l'imperio romano, tanto ad essi
<span class="pagenum"><a name="Page_510" id="Page_510"></a>[510]</span>
che ai professori dell'eloquenza. Sopportava
poi que' filosofi, ch'erano tali
solamente in apparenza, e senza mai
rimproverar loro la superbia od ipocrisia.
E questo basti per ora delle ragioni,
per le quali si meritò Antonino Pio l'eminente
elogio di <i>Principe Ottimo</i>.
</p>

<hr />

<h2 class="hidden"><a name="CLI" id="CLI"></a>CLI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLI</span>. Indizione <span class="scp">IV</span>.</td>
  </tr>
  <tr>
    <td><span class="sc">Aniceto</span> papa 2.</td>
  </tr>
  <tr>
    <td><span class="sc">Antonino Pio</span> imperadore 14.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Sesto Quintilio Condiano</span> e <span class="sc">Sesto
Quintilio Massimo</span>.
</p>

<p>
Senza i prenomi di <i>Sesto</i>, il Pagi e
il Relando ed altri aveano proposto i
consoli presenti. Loro l'ho aggiunto io
in vigore d'un'iscrizione che si legge
nella mia Raccolta <span class="fnote">[Thesaur. Novus Inscript., pag. 330, n. 5.]</span>. Nuovo non è,
che due fratelli portino il medesimo prenome.
Il cognome o sia soprannome li
distingueva. Nelle medaglie di Antonino
Pio <span class="fnote">[Mediobarb., in Numism. Imper.]</span> spettanti all'anno presente, è fatta
menzione dell'<i>Annona</i>, cioè della provvision
di grani, fatta dal buon imperadore
per sollievo del popolo romano. Se
ne trova menzione anche sotto altri anni.
Ben sollecito in sì importante affare
fu Antonino Augusto <span class="fnote">[Capitol., in Antonino Pio.]</span>, trattandosi di
provvedere di vitto all'immenso popolo
allora abitante in Roma. Un anno ancora
vi fu, in cui si patì una grave carestia.
Servì questa a far meglio conoscere il
generoso ed amorevol cuore del principe.
Abbondante provvision da ogni parte
fece egli di grano e d'olio e di vino colla
sua propria borsa, e tutto gratuitamente
donò al suo popolo. Pareva che
questo imperadore inclinasse troppo al
risparmio, e quasi all'avarizia; ma ciò
che veniva disapprovato dall'ignorante
popolo, nell'estimazion de' saggi era uno
de' suoi più begli elogi. Levò egli via
moltissime pensioni date da Adriano a
delle persone inutili, con dire, <i>che era
<span class="pagenum"><a name="Page_511" id="Page_511"></a>[511]</span>
cosa indegna, anzi crudele, il lasciar divorare
il pubblico da chi non gli prestava
servigio alcuno. A Mesomede Candiotto</i>,
poeta e sonator di lira, che dovea
essere ben eccellente nell'arte sua, perchè
di lui parlano con lode Eusebio <span class="fnote">[Eusebius, in Chron.]</span>
e Suida, sminuì Antonino il salario. Vendè
ancora vari addobbi ed altre cose
superflue de' palazzi imperiali, ed alcuni
poderi ancora: del che probabilmente si
fecero molte dicerie. Pure tutto ciò era
per pubblico bene, e non per ammassar
tesori, perchè Antonino in occasione
magnificamente spendea, se così richiedeva
il bene e il bisogno della repubblica,
e il risparmio suo tendeva al non
aggravar mai di nuove imposte i popoli.
Se dice il vero Zonara <span class="fnote">[Zonaras, in Annal.]</span>, occorrendo
qualche guerra, o pur altro bisogno di
regalare i soldati, non richiedeva egli
danari da alcuno, non imponeva gabelle;
ma, messi pubblicamente all'incanto gli
ornamenti del palazzo, e fin le gioie ed
altri arredi della moglie Augusta, col ricavato
soddisfacea i soldati. Passata poi
quella necessità, procurava di ricuperar
le cose preziose vendute, con rifonderne
il prezzo. Alcuni le restituivano; ma altri
no, senza che Antonino se ne sdegnasse,
nè inquietasse per questo i compratori.
Noi vedremo all'anno 170, che Marco
Aurelio suo successore fece lo stesso,
talmente che si può fondatamente sospettare
che Zonara si sia ingannato attribuendo
questo fatto glorioso ad Antonino
Pio, quando esso unicamente si può
credere di Marco Aurelio Antonino.
Guardossi egli sempre dall'imprendere
alcun viaggio lungo. Il suo andar più
lontano era nella Campania e alle terre
che possedeva nelle vicinanze di Roma;
perchè diceva di sapere quanto costasse
ai popoli la corte d'un imperadore in
viaggio, ancorchè egli camminasse con
poco seguito. Doveva ben esso Augusto
avere inteso i lamenti delle città per li
tanti viaggi fatti da Adriano, o pure da
<span class="pagenum"><a name="Page_512" id="Page_512"></a>[512]</span>
Domiziano. E quanto egli fosse alieno
dal succiar il sangue de' sudditi, lo fece
ben vedere <span class="fnote">[Capitolin., in Antonino Pio.]</span> con levar via tutti gli accusatori
che abbondavano in altri tempi,
perchè toccava loro la quarta parte
delle condanne. Però sotto di lui il fisco
fece poche faccende. Avea questo usato in
addietro d'ingojar le sostanze di quei
governatori, giudici ed altri ministri,
contra de' quali o le comunità o i privati
avessero intentate querele per danari
indebitamente presi nel loro uffizio; Antonino
restituì ai loro figliuoli i beni confiscati,
con obbligo nondimeno di rifare
ai provinciali il danno ad essi dato. Nè
egli fu mai veduto accettar eredità a lui
lasciate da chi avea de' figliuoli. Se s'ha
da credere a Zonara <span class="fnote">[Zonar., in Annal.]</span>, egli bruciò ed
abolì il senatusconsulto fatto da Giulio
Cesare, con cui era proibito il far testamento,
in cui non fosse lasciata all'erario
della repubblica una determinata
parte dell'eredità. Parla anche Pausania <span class="fnote">[Pausanias, lib. 8.]</span>
d'una legge, per cui chi avea la
cittadinanza romana per privilegio, senza
che questa si stendesse ai suoi figliuoli,
l'eredità sua dovea passare ad altri
cittadini, o pure al fisco, restandone
privi essi suoi figliuoli. Ma Antonino più
riguardo avendo alle leggi dell'umanità,
che all'altre inventate dall'avarizia
de' principi cattivi, volle che ne' loro figli
passasse l'eredità paterna.
</p>

<hr />

<h2 class="hidden"><a name="CLII" id="CLII"></a>CLII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLII</span>. Indizione <span class="scp">V</span>.</td>
  </tr>
  <tr>
    <td><span class="sc">Aniceto</span> papa 3.</td>
  </tr>
  <tr>
    <td><span class="sc">Antonino Pio</span> imperadore 15.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Acilio Glabrione</span> e <span class="sc">Marco Valerio
Omulo</span> o sia <span class="sc">Omullo</span>.
</p>

<p>
Questo <i>Omulo</i> o <i>Omullo</i>, console, quel
medesimo è che abbiam veduto di sopra,
di genio satirico e maligno. Può essere
che Antonino non avesse a male la libertà
del di lui parlare, anzi prendesse per
<span class="pagenum"><a name="Page_513" id="Page_513"></a>[513]</span>
buffonerie gustose i di lui motti piccanti,
o pure che coi benefizii volesse guadagnar
la di lui tagliente lingua in suo favore.
Da molti letterati vien creduta data
in quest'anno la lettera <span class="fnote">[Eusebius, Hist. Eccles., lib. 4, c. 13.]</span> di Antonino
Pio a varie città dell'Asia in favor dei
cristiani, comandando di non inferir loro
molestia per cagion della loro religione,
ma solamente in caso d'altri delitti vietati
dalla legge comune. Altri han preteso
ch'essa lettera sia di <i>Marco Aurelio</i> Augusto,
e però spettante agli anni del suo
imperio. Certo è che si parla in essa di
vari tremuoti accaduti allora nell'Asia,
de' quali i ciechi o nemici Gentili soleano
sempre accagionare la religion cristiana.
Ora Capitolino <span class="fnote">[Capitolinus, in Antonino Pio.]</span> lasciò scritto, che,
regnando Antonino Pio, varie disavventure
pubbliche accaddero, cioè la fame,
di cui abbiam parlato, e la rovina del
Circo, un fiero tremuoto, per cui molte
città e terre dell'isola di Rodi e dell'Asia
furono atterrate. In Roma un terribile
incendio consumò trecento quaranta tra
isole e case. Per isole si crede che gli
antichi appellassero le case separate dall'altre;
con tale opinione pare che non
s'accordi la descrizion di Roma a noi
venuta da Publio Vittore, perchè ivi sono
attribuite a quella gran città <i>Insulae per
totam Urbem XLVI Millia et DCCII</i>, e
solamente <i>Domus MDCCXC</i>. Col nome
di <i>Domus</i> paiono indicati quei che ora
chiamiamo <i>palazzi</i>; col nome d'<i>isole</i>
le ordinarie case del popolo romano, l'una
dall'altra distinte, ma insieme coi muri
unite. Anche le città di Narbona e di
Antiochia, e la gran piazza di Cartagine,
rimasero maltrattate da un somigliante
flagello del fuoco. Parla Ancora Zonara <span class="fnote">[Zonaras, in Annal.]</span>
de' tremuoti succeduti allora, che rovesciarono
varie città della Bitinia e dell'Ellesponto,
con abbattere specialmente
il tempio di Cizico, creduto il più grande
e il più bello che fosse allora in Asia.
<span class="pagenum"><a name="Page_514" id="Page_514"></a>[514]</span>
Servirono queste pubbliche sciagure a far
maggiormente risplendere la liberalità di
Antonino Pio; perchè a sue spese furono
rifatte varie di quelle città, o pure contribuì
egli non poco per aiutare i popoli
a rifarle. Aristide <span class="fnote">[Aristid., Oration. 16.]</span>, sofista celebre, attesta
che il gran tempio di Cizico fu poi
terminato sotto l'impero di Marco Aurelio
Augusto.
</p>

<hr />

<h2 class="hidden"><a name="CLIII" id="CLIII"></a>CLIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Aniceto</span> papa 4.</td>
  </tr>
  <tr>
    <td><span class="sc">Antonino Pio</span> imperad. 16.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cajo Bruttio Presente</span> e <span class="sc">Aulo Giunio
Rufino</span>.
</p>

<p>
Perchè le medaglie <span class="fnote">[Mediobarbus, in Numism. Imper.]</span> coniate nell'anno
presente ci fanno vedere la Vittoria
che mette in capo all'imperadore
una corona d'alloro, possiamo ben conghietturare
che in questi tempi avessero
qualche guerra i Romani, benchè non
apparisca che Antonino prendesse se non
due volte il nome d'<i>imperadore</i>, significante
Vincitore. Scrive Capitolino <span class="fnote">[Capitolinus, in Antonino Pio.]</span>,
aver egli amata sommamente la pace,
con andare in varie occasioni ripetendo
quel detto di Scipione, <i>che gli era più
caro di salvare un sol cittadino romano,
che di uccidere mille nemici</i>. Ma altro è
l'amar la pace, ed altro non aver guerra.
Anche i principi di genio pacifico
sono talvolta, loro malgrado, costretti a
guerreggiare, e se Antonino non andò
mai in persona alla guerra, vi mandò
bene i generali suoi. Già abbiamo accennata
di sopra quella della Bretagna,
felicemente compiuta da <i>Lollio Urbico</i>.
Abbiamo dallo stesso Capitolino, che questo
Augusto mandò delle sue milizie in
soccorso degli Olbiopoliti, che erano in
guerra coi Taurosciti verso il Ponto, e
colla forza dell'armi obbligò que' barbari
a dar degli ostaggi agli Olbiopoliti.
<span class="pagenum"><a name="Page_515" id="Page_515"></a>[515]</span>
Da san Giustino <span class="fnote">[Justinus, in Dialog. contra Triphon.]</span> si può inoltre dedurre,
che avendo fatto i Giudei qualche
nuova ribellion nel loro paese, furono
messi in dovere dalle armi di Antonino
Augusto. Di maggiori notizie intorno a
ciò non abbiamo, perchè son perite le
antiche storie. Per altro attesta Capitolino,
che questo imperadore non mai volontariamente,
ma per non potere di meno,
fece moltissime guerre, valendosi in
esse de' suoi legati, o sia de' suoi luogotenenti.
E a lui pare che si possa più
credere che ad Aurelio Vittore <span class="fnote">[Aurelius Victor, in Epitome.]</span>, il
quale scrive, aver Antonino senza guerra
alcuna governato per ventitrè anni il romano
imperio.
</p>

<hr />

<h2 class="hidden"><a name="CLIV" id="CLIV"></a>CLIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLIV</span>. Indizione <span class="scp">VII</span>.</td>
  </tr>
  <tr>
    <td><span class="sc">Aniceto</span> papa 5.</td>
  </tr>
  <tr>
    <td><span class="sc">Antonino Pio</span> imperad. 17.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Elio Aurelio Commodo</span> e <span class="sc">Tito
Sestio Laterano</span>.
</p>

<p>
Il secondo console, cioè <i>Laterano</i>, è
chiamato da Capitolino <span class="fnote">[Capitol., in Lucio Vero.]</span> <i>Sestilio Laterano</i>,
e in un'iscrizione greca presso il
Grutero, <i>Tito Sestio Laterano</i>. Perchè
il cardinal Noris <span class="fnote">[Noris, Epist. Consulari.]</span> trovò <i>Lucio Sestio
Sestino Laterano</i> console trecento sessantasei
anni prima dell'Era cristiana,
conchiuse egli, che <i>Sestio</i> e non <i>Sestilio</i>
fosse il nome ancora di questo console.
Ma non toglie ogni dubbio cotale osservazione;
e potrebbe anche nascere sospetto,
se il marmo greco del Grutero
fosse assai esattamente copiato. A buon
conto il Panvinio <span class="fnote">[Panvin., Fast. Consular.]</span> ne cita un altro
latino, in cui leggiamo <i>Sestilio Laterano</i>,
ed <i>Aquilio Orfito Consoli</i>: il che s'accorda
col testo di Capitolino. Vien qui
portata dal Relando <span class="fnote">[Reland., Fast. Consular.]</span> un'iscrizione
del Gudio, dove questo console si vede
appellato <i>Sestio Sestilio Laterano</i>. Ma
<span class="pagenum"><a name="Page_516" id="Page_516"></a>[516]</span>
non si può far fondamento sopra i marmi
del Gudio. Il prenome di <i>Sesto</i> combatte
coll'iscrizion gruteriana. Quivi si
trovano <i>Cassari</i>, artefici di nome sospetto,
e <i>Scambillari</i>, che certo dovrebb'essere
<i>Scabilluri</i>. Forse perchè il Gudio,
uomo dottissimo, s'avvide che non erano
sicuri tutti i marmi ch'egli aveva raccolti,
non li volle mai pubblicare in sua
vita. S'è poi trovato chi meno scrupoloso
di lui gli ha dati dopo la sua morte alle
stampe. Il console primo ordinario di
quest'anno è <i>Lucio Elio Aurelio Commodo</i>,
quel medesimo che fu adottato da
Antonino Pio <span class="fnote">[Capitol., in Lucio Vero.]</span>, nè avea altro onorifico
titolo, che quello di <i>figliuolo dell'imperadore</i>.
L'aveva il padre promosso alla questura
nel precedente anno, nella qual
carica diede al popolo, ma con denaro
paterno, il divertimento di uno spettacolo
di gladiatori, ed ebbe l'onore di sedere
in mezzo all'imperadore e a Marco Aurelio
Cesare suo fratello. Aveva egli passati
i verdi suoi anni nello studio delle
lettere, non avendo tralasciato il buon
Antonino di procurargli tutti i mezzi
convenevoli per una buona educazione,
affinchè divenisse un valentuomo. Gli
assegnò egli per aio <i>Nicomede</i>, e per maestri
nella grammatica latina <i>Scauro</i>, figliuolo
di quello <i>Scauro</i> ch'era stato
grammatico di Adriano; nella grammatica
greca <i>Telefo</i>, <i>Efestione</i> ed <i>Arprocazione</i>;
nella retorica greca <i>Apollonio
Caninio Celere</i> ed <i>Erode Attico</i>, da noi
veduto console; nella retorica latina
<i>Cornelio Frontone</i>, anch'esso uomo consolare:
e nella filosofia stoica <i>Apollonio</i>,
della cui albagia si parlò di sopra, e <i>Sesto</i>
anch'esso celebre filosofo di que' tempi.
Tuttochè Lucio Commodo non avesse
gran testa per profittar nelle lettere, egli
portò un singolar amore a tutti questi
suoi maestri, ed essi non meno amarono
lui. Imparò a far versi e a compor delle
orazioni; e riuscì miglior oratore che
poeta, o, per dir meglio, fu più cattivo
poeta che retorico. Dilettavasi egli, più
<span class="pagenum"><a name="Page_517" id="Page_517"></a>[517]</span>
che delle lettere, del lusso, delle delizie,
di aver buona conversazione di gente
allegra, di andare a caccia, di far altri
esercizii cavallereschi, e sopra tutto di
assistere ai giuochi circensi ed ai combattimenti
de' gladiatori. Tale era Lucio
Commodo, che vedremo fra pochi anni
imperadore, ed appellato <i>Lucio Vero</i>. Si
raccoglie poi dalle medaglie <span class="fnote">[Mediobarbus, in Numismat. Imp.]</span>, che in
quest'anno l'Augusto Antonino fu <i>liberale
per la settima volta</i> verso il popolo
romano con qualche conciario, o sia
donativo a lui fatto. Questo era l'uso
degl'imperadori, per tenerlo contento, e
fargli dimenticare di avere una volta
avuto tanta parte nel governo e nella
padronanza.
</p>

<hr />

<h2 class="hidden"><a name="CLV" id="CLV"></a>CLV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLV</span>. Indizione <span class="scp">VIII</span>.</td>
  </tr>
  <tr>
    <td><span class="sc">Aniceto</span> papa 6.</td>
  </tr>
  <tr>
    <td><span class="sc">Antonino Pio</span> imperad. 18.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cajo Giulio Severo</span> e <span class="sc">Marco Giunio
Rufino Sabiniano</span>.
</p>

<p>
Ho io aggiunto il nome di <i>Giunio</i> al
secondo console, fondato sopra un'iscrizione
pubblicata dal Doni, e posta ancora
nella mia raccolta <span class="fnote">[Thesaurus Novus Inscript., p. 332, n. 2.]</span>. Molti furono ancora
in questi tempi consoli straordinari,
o vogliam dire i sostituti agli ordinari;
ma quai fossero, e in qual anno maneggiassero
i fasci consolari, ci mancano
memorie da poterlo chiarire. Pare bensì
che si raccolga da un'iscrizione, recata
dal Panvinio <span class="fnote">[Panvinius, in Fastis Consularibus.]</span> e dal Grutero <span class="fnote">[Gruter., in Thesaur. Inscr., p. 607, n. 1.]</span>, che
nel dì 5 novembre del presente anno
fossero consoli sostituiti <i>Anzio Pollione</i>
ed <i>Opimiano</i>. Ma con questo marmo parrebbe
che facesse guerra un altro pubblicato
dal medesimo Panvinio, in cui
nel dì 5 di dicembre si veggono tuttavia
consoli <i>Severo</i> e <i>Sabiniano</i>, se non sapessimo
che gli atti pubblici erano per
lo più segnati col nome de' consoli ordinari,
<span class="pagenum"><a name="Page_518" id="Page_518"></a>[518]</span>
senza far caso de' sostituiti. Una
medaglia <span class="fnote">[Mediobarbus, in Numismat. Imp.]</span> appartenente a quest'anno
ci fa veder la <i>Bretagna</i> in abito di donna
mesta, sedente presso una rupe con delle
spoglie lì presso potrebbe ciò porgere
indizio, che qualche torbido fosse stato
nella Bretagna, con vantaggio dell'armi
romane.
</p>

<hr />

<h2 class="hidden"><a name="CLVI" id="CLVI"></a>CLVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLVI</span>. Indizione <span class="scp">IX</span>.</td>
  </tr>
  <tr>
    <td><span class="sc">Aniceto</span> papa 7.</td>
  </tr>
  <tr>
    <td><span class="sc">Antonino Pio</span> imperad. 19.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Cejonio Silvano</span> e <span class="sc">Cajo Serio
Augurino</span>.
</p>

<p>
Non passano senza disputa i prenomi
di questi consoli, come si può vedere
negl'Illustratori de' fasti; ma un'iscrizione
del Grutero <span class="fnote">[Gruterus, Thes. Inscr., p. 128, n. 5.]</span>, e quanto ha osservato
il cardinal Noris <span class="fnote">[Noris, Epist. Consular.]</span>, ci dà assai
fondamento per fermarci ne' nomi proposti,
e non già in una iscrizione del
Gudio, dove compariscono consoli <i>Giulio
Silvano</i> e <i>Marco Vibulio Augurino</i>.
Torno a dire, che a fontane torbide ha
bevuto il Gudio, nè si può far capitale
de' suoi marmi, se non quando si veggono
presi da buona parte. Monsignor Bianchini <span class="fnote">[Blanchin., ad Anastas. Biblioth.]</span>
in vece di <i>Serio Augurino</i> mette
<i>Sestio Augurino</i>, ma senza produrne il
perchè. Il padre Pagi <span class="fnote">[Pagius, in Critic. Baron.]</span>, che sempre ha
nella manica i decennali, quindecennali,
etc., degl'imperadori, pretese che in
quest'anno Antonino Pio celebrasse i
vicennali del suo imperio proconsolare.
Il padre Stampa <span class="fnote">[Stampa, Additament. ad Fast. Sigonii.]</span> ha dimostrato che
egli prende abbaglio in citare per prova
di tal pretensione una medaglia, dove è
notata la tribunizia podestà XXI di Antonino
Pio, la quale cominciava solamente
nel febbraio dell'anno seguente.
</p>

<p>
<span class="pagenum"><a name="Page_519" id="Page_519"></a>[519]</span>
</p>

<hr />

<h2 class="hidden"><a name="CLVII" id="CLVII"></a>CLVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLVII</span>. Indizione <span class="scp">X</span>.</td>
  </tr>
  <tr>
    <td><span class="sc">Aniceto</span> papa 8.</td>
  </tr>
  <tr>
    <td><span class="sc">Antonino Pio</span> imperad. 20.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Barbaro</span> e <span class="sc">Regolo</span>.
</p>

<p>
Null'altro si sa di questi consoli, se
non che il cardinal Noris <span class="fnote">[Noris, Epist. Consulari.]</span> andò conghietturando
che il primo fosse chiamato
<i>Vetuleno Barbaro</i>, ma con dubbiosa prova.
Il Panvinio <span class="fnote">[Panvinius, in Fastis Consul.]</span> in vece di <i>Barbaro</i>
stimò il di lui nome <i>Barbato</i>. Così pure
è scritto nell'edizione d'Idazio <span class="fnote">[Idacius, Fast.]</span>. Anzi
<i>Barbato</i> ancora si legge in una iscrizione
trovata in questi ultimi tempi nelle Terme
Ercolane della Transilvania, e rapportata
dal signor Pasquale Garofalo nel
trattato delle medesime Terme, e da me
ancora nella mia Raccolta <span class="fnote">[Thes. Novus Inscript., pag. 332, n. 3.]</span>. Ma avendo
gli antichi Fasti, e qualche altra iscrizione,
<i>Barbaro</i> e non <i>Barbato</i>, possiamo
per ora attenerci ad essi. Sotto questo
anno si vede una medaglia <span class="fnote">[Mediobarbus, in Numism. Imperator, ex
Goltzio.]</span> battuta in
onore di Antonino Pio, in cui gli è dato
il titolo di <i>Romolo Augusto</i>. Ciò sembrar
può strano; perciocchè questo pacifico e
prudentissimo Augusto, secondochè scrive
Capitolino <span class="fnote">[Capitolinus, in Antonino Pio.]</span>, in tutte le sue parti fu
lodevole, e tale che, per sentenza di tutti
i buoni, e con ragione, veniva paragonato
a <i>Numa Pompilio</i>. Era ben d'altro
umore Romolo. Eutropio <span class="fnote">[Eutrop., in Breviar.]</span> ebbe a dire
che siccome Trajano fu creduto un altro
<i>Romolo</i>, così Antonino Pio un altro <i>Numa
Pompilio</i>.
</p>

<p>
<span class="pagenum"><a name="Page_520" id="Page_520"></a>[520]</span>
</p>

<hr />

<h2 class="hidden"><a name="CLVIII" id="CLVIII"></a>CLVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLVIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Aniceto</span> papa 9.</td>
  </tr>
  <tr>
    <td><span class="sc">Antonino Pio</span> imperad. 21.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Tertullo</span> e <span class="sc">Claudio Sacerdote</span>.
</p>

<p>
Il nome di <i>Claudio</i>, dato al console
<i>Sacerdote</i>, non è autenticato da memoria
alcuna sicura dell'antichità, e solamente
si appoggia sopra una ragionevol
conghiettura del cardinal Noris <span class="fnote">[Noris, Epist. Consular.]</span>. In
una medaglia <span class="fnote">[Mediobarbus, in Numism. Imperat.]</span> si fa menzione della
<i>Ottava Liberalità</i> usata da Antonino Pio
Augusto al popolo romano. Questa dal
Mezzabarba è riferita all'anno presente,
ma può egualmente appartenere ad altri
anni o precedenti o susseguenti; perchè
non v'è espresso il numero della podestà
tribunizia. Fuor di dubbio è, che
questo significa un nuovo congiario, con
cui egli rallegrò il popolo romano.
</p>

<hr />

<h2 class="hidden"><a name="CLIX" id="CLIX"></a>CLIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLIX</span>. Indizione <span class="scp">XII</span>.</td>
  </tr>
  <tr>
    <td><span class="sc">Aniceto</span> papa 10.</td>
  </tr>
  <tr>
    <td><span class="sc">Antonino Pio</span> imperad. 22.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Plautio Quintilio</span> per la seconda volta
e <span class="sc">Stazio Prisco</span>.
</p>

<p>
<i>Quintillo</i> è appellato il primo console
in vari Fasti. Ho io scritto <i>Quintilio</i>, ed
anche colla nota del secondo consolato,
non conosciuto dagli altri, in vigore di
un'iscrizione esistente nella biblioteca
ambrosiana di Milano, e da me inserita
nella mia nuova <span class="fnote">[Thesaurus Novus. Inscr., pag. 333, n. 3.]</span> raccolta. Che il secondo
console, cioè <i>Stazio Prisco</i>, portasse
il prenome di <i>Marco</i>, fondatamente
lo conghietturò il cardinal Noris <span class="fnote">[Noris, Epist. Consular.]</span>. Ci
avvisano le medaglie <span class="fnote">[Mediobarbus, in Numismat. Imper.]</span>, che in questo
anno si celebrarono in Roma i vicennali
dell'imperio augustale di Antonino Pio,
veggendosi i voti pubblici affinchè egli
<span class="pagenum"><a name="Page_521" id="Page_521"></a>[521]</span>
pervenisse al terzo decennio dell'imperio
suo. In tal occasione dedicò il tempio
d'Augusto con averlo nondimeno
solamente ristorato: del che parlano
ancora le medesime medaglie. Credesi
che in quest'anno fosse celebrato in
Roma dal pontefice Aniceto il concilio <span class="fnote">[Blanch., ad Anast. Bibliothecar.]</span>,
a cui intervenne il celebre san
Policarpo, e dove fu decisa la controversia
intorno al giorno in cui si ha da
fare la Pasqua.
</p>

<hr />

<h2 class="hidden"><a name="CLX" id="CLX"></a>CLX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLX</span>. Indizione <span class="scp">XIII</span>.</td>
  </tr>
  <tr>
    <td><span class="sc">Aniceto</span> papa 11.</td>
  </tr>
  <tr>
    <td><span class="sc">Antonino Pio</span> imperad. 23.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Appio Annio Atilio Bradua</span> e <span class="sc">Tito
Clodio Vibio Varo</span>.
</p>

<p>
È stata disputa fra gli eruditi intorno
al cognome e soprannome del secondo
console, volendolo alcuni <i>Vero</i> ed altri
<i>Varo</i>. In favore degli ultimi è già deciso
il punto, stante una riguardevole iscrizione,
scoperta in Lione, e da me riferita
altrove <span class="fnote">[Thesaurus Novus Inscript., p. 333, n. 4.]</span>, la quale ci dà con sicurezza
i nomi e cognomi di questi consoli.
Intorno a questi tempi son di parere
alcuni letterati che succedesse quanto
scrive Aurelio Vittore <span class="fnote">[Aurelius Victor, in Epitome, edit. Scotti.]</span>, cioè che vennero
ambascerie de' popoli dell'Ircania,
Battriana, e fin dell'India, ad inchinare
Antonino Pio. Ma niuna ragion v'ha di
riferire un cotal fatto più all'anno presente
che ad altri precedenti. Quel che
è certo, ancorchè Antonino fosse uomo
di pace, e pieno di benignità e mansuetudine <span class="fnote">[Capitolinus, in Antonino Pio.]</span>,
pure il credito della sua saviezza,
costanza ed equità, gli acquistò
tanta autorità e buon nome anche presso
le nazioni barbare, che non solamente
tutti il rispettarono e temerono, ma anche
ricercarono a gara la di lui grazia
ed amicizia. Anzi essendo coloro talvolta
<span class="pagenum"><a name="Page_522" id="Page_522"></a>[522]</span>
in guerra fra essi, solevano rimettere in
lui le loro differenze, credendo di non
poter trovare un giudice più abile e disappassionato
di lui. <i>Farasmane</i> re dell'Iberia
venne a Roma per conoscere
di vista e riverire un così rinomato Augusto,
e fece a lui più presenti che al
suo predecessore Adriano. Avea il re
de' Parti (<i>Vologeso</i> probabilmente) mosse
l'armi sue contro l'Armenia. Una sola
lettera a lui scritta da Antonino bastò
a farlo ritirare e desistere dalle offese.
Ed avendo esso re fatta istanza di riavere
il trono d'oro, che Trajano già tolse
al di lui padre, Antonino, senza far
caso delle di lui minacce, continuò a
star sulla sua. Comandò parimente esso
Augusto, che <i>Abgaro</i> re di Edessa venisse
a Roma, e fu ubbidito. Rimandò ancora
<i>Rimetalse</i> re del Bosforo al suo regno,
dacchè intese nato fra lui e il suo
curatore del dissapore. Egli è da stupire,
come di queste sue gloriose azioni
le medaglie non ci abbiano conservata
qualche memoria.
</p>

<hr />

<h2 class="hidden"><a name="CLXI" id="CLXI"></a>CLXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CLXI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Aniceto</span> papa 12.</td>
  </tr>
  <tr>
    <td><span class="sc">Marco Aurelio</span> <i>il filosofo</i>
imperadore 1.</td>
  </tr>
  <tr>
    <td><span class="sc">Lucio Vero</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Vero Cesare</span> per la terza
volta, e <span class="sc">Lucio Vero Aurelio Commodo</span>
per la seconda.
</p>

<p>
Promosse Antonino Pio Augusto al
consolato di quest'anno i due figliuoli
adottivi, cioè <i>Marco Aurelio Cesare</i> e <i>Lucio
Commodo</i>. Coi soli suddetti nomi aprirono
essi l'anno, come consta ancora
da un'iscrizione del Grutero <span class="fnote">[Gruterus, Thesaurus Inscript., pag. 300,
num. 1.]</span>. Ma
perchè sopravvenne dipoi la morte del
padre, ed amendue furono dichiarati
imperadori Augusti; perciò si truovano
iscrizioni fatte dopo essa morte, nelle
<span class="pagenum"><a name="Page_523" id="Page_523"></a>[523]</span>
quali son chiamati <i>Consoli</i> insieme ed
<i>Augusti</i>. In due leggi del codice di Giustiniano
si trova quest'anno notato <i>Divis
Fratribus Augustis Consulibus</i>. E fin
qui avea Antonino Pio con mirabil saviezza,
e con procurar sempre la felicità
de' popoli, governato il romano imperio.
Venne la morte a privar di sì buon principe
i sudditi, allorchè egli entrato nell'anno
sessantesimoterzo della sua età, ne
avea già passato cinque mesi e mezzo <span class="fnote">[Eutrop., Breviar. Euseb., in Chron. Aurel.
Victor, Epitome.]</span>.
Trovavasi egli in Lorio sua villa, dodici
miglia lungi da Roma, ed avendo nella
cena mangiato del formaggio alpino
più del dovere <span class="fnote">[Capitolinus, in Antonino Pio.]</span>, la notte lo rigettò, e
fu sorpreso dalla febbre. Sentendosi nel
terzo giorno aggravato dal male, alla
presenza de' capitani delle guardie raccomandò
a <i>Marco Aurelio</i>, suo figliuolo
adottivo e genero, la repubblica e Faustina
sua figlia, moglie di lui. Fece anche
passare alla di lui camera la statuetta
d'oro della Fortuna, che soleva sempre
stare in quella degl'imperadori.
Quindi, dopo di aver dato il nome delle
sentinelle al tribuno di guardia, cioè
<i>Tranquillità dell'animo</i>, farneticando
alquanto, andava parlando del governo
e dei re, co' quali era in collera (uno
di essi è da credere che fosse il re dei
Parti), e poi quietatosi, come se dormisse
spirò l'anima, per quanto si crede,
nel dì 7 di marzo. Avea egli prevenuto
questo colpo, con fare il suo testamento,
in cui lasciò tutto il suo patrimonio
privato alla figliuola, e legati
proporzionati a tutta la sua servitù.
Dalle lagrime di ognuno fu accompagnato
il suo funerale; il corpo suo collocato
nel mausoleo di Adriano; e, secondo gli
empii riti del paganesimo, furono decretati
a lui dal senato gli onori divini,
templi e ministri sacri. Restò tal memoria
delle mirabili virtù, e dell'ottimo
governo di questo imperadore, che, per
lo spazio di quasi un secolo, il popolo e
<span class="pagenum"><a name="Page_524" id="Page_524"></a>[524]</span>
i soldati parea che non sapessero amare
e rispettare un imperadore, s'egli non
portava il nome di <i>Antonino</i>, come si
usò di quello di <i>Augusto</i>: quasi che dal
nome e non dai fatti dipendesse l'essere
un principe buono. Noi siam per vedere
che lo presero anche degl'imperadori
cattivi. Nè si dee tralasciare che <i>Gordiano</i>
I, fatto imperadore nell'anno dell'era
Cristiana 237, quando era giovane <span class="fnote">[Capitolin., in Gordiano.]</span>,
compose un poema molto lodevole, intitolato
<i>Antoniniade</i>, dove espose tuttavia
la vita, le azioni e le guerre di esso Antonino
Pio, e di Marco Aurelio Antonino
suo successore. Capitolino attesta di
averlo veduto a' suoi dì; ma noi ora
indarno lo desideriamo. Fiorirono ancora
sotto questo imperadore le lettere,
e fra gli altri in gran riputazione furono
<i>Appiano Alessandrino</i>, delle cui storie ci
restano alcuni libri; <i>Tolomeo</i>, di cui abbiamo
trattati di astronomia e di geografia;
<i>Massimo Tirio</i>, filosofo platonico,
del quale tuttavia si conservano i Ragionamenti <span class="fnote">[Euseb., in Chron.]</span>.
Ma si son perdute l'opere
di <i>Calvisio Tauro</i> di Berito: di <i>Apollonio</i>
da Calcide, filosofo stoico; di <i>Basilide</i>
da Scitopoli, filosofo anch'esso; di
<i>Erode Attico</i>; di <i>Callinico</i> storico; di
<i>Frontone</i> insigne oratore romano, e di
altri ch'io tralascio. Han creduto alcuni
che <i>Giustino</i> storico, da cui furono
ridotte in compendio le storie di <i>Trogo
Pompeo</i>, vivesse in questi tempi; ma
l'hanno creduto senza alcun fondamento.
Sappiamo bensì di sicuro, che allora
fiorì s. <i>Giustino</i>, insigne filosofo e martire
cristiano. Resta tuttavia un antico
itinerario attribuito da alcuni al medesimo
Antonino Pio Augusto; ma il Wesslingio,
che con erudite annotazioni ha
illustrata quell'opera, fa conoscere
quanto ne sia incerto l'autore. Ad Antonino
Pio succederono nell'imperio
<i>Marco Elio Aurelio Antonino</i>, soprannominato
il filosofo, e <i>Lucio Elio Aurelio
Commodo</i>, appellato poi <i>Vero</i>, amendue
<span class="pagenum"><a name="Page_525" id="Page_525"></a>[525]</span>
di lui figliuoli adottivi, e consoli nell'anno
presente.
</p>

<p>
Abbiamo già accennato che <i>Marco
Aurelio</i> fu prima nomato <i>Annio Vero</i>, e
nacque nell'anno 121 nel dì 26 di aprile.
Adriano Augusto, che per qualche
lato era di lui parente <span class="fnote">[Dio, lib. 71.]</span>, all'osservare
in lui giovinetto un animo grande, un
sommo rispetto ai suoi maggiori, un bel
genio alle lettere, ma sopra tutto l'inclinazione
sua alla filosofia morale, e non
già solamente per mettere nella testa i
di lei documenti, ma per praticarla
co' fatti; ne concepì un tal amore e stima,
che gli passò per pensiero di lasciare
a lui, morendo, l'imperio. Tuttavia,
perchè non gli parve per anche la di lui
età capace di portare un sì grave fardello,
elesse poi per suo successore <i>Antonino
Pio</i>, ma con obbligarlo ad adottare esso
<i>Annio Vero</i>, il quale per tal adozione
assunse il nome di <i>Marco Elio Aurelio
Vero</i>, ed insieme con lui <i>Lucio Cejonio
Commodo</i>, figliuolo di <i>Lucio Elio Cesare</i>,
che fu poi nominato <i>Lucio Elio Aurelio
Vero</i>. Quanto a Marco Aurelio, divenuto
ch'egli fu imperadore, comunemente fu
chiamato <i>Marco Aurelio Antonino</i>, o pure
<i>Marco Antonino</i>, distinguendosi dal
suo predecessore pel solo prenome di
<i>Marco</i>, perchè Antonino Pio portava
quello di <i>Tito</i>. Molto ancora è conosciuto
questo Augusto col soprannome di
<i>Filosofo</i>, dall'essersi egli applicato di
buon'ora allo studio della filosofia stoica,
di cui scrisse ancora alcuni libri,
che tuttavia abbiamo, dove egli parla
delle cose sue, esponendo ciò che avea
imparato, e producendo le riflessioni sue
intorno alle azioni umane, alle virtù, ai
vizii <span class="fnote">[Marcus Aurelius, de Rebus suis, lib. 1.]</span>. Ottimi maestri ebbe Marco Aurelio
nello studio dell'eloquenza, della
poesia e dell'erudizione; ma egli stesso
confessa di non avere avuto assai talento
per risplendere in sì fatti studi, e
ringrazia Dio di non essersi perduto, come
i sofisti, in far dei bei discorsi, in
<span class="pagenum"><a name="Page_526" id="Page_526"></a>[526]</span>
formar de' sillogismi, e in contemplare
le stelle. Diedesi egli alla conoscenza
delle leggi sotto <i>Lucio Volusio Meciano</i>,
valente giureconsulto; e questa poi gli
servì assaissimo, allorchè imperadore
ebbe da far giustizia. Il suo naturale serio,
grave, tranquillo e lontano dalle inezie
anche nell'età più verde, e il suo
genio solamente rivolto al buono e al
meglio, per tempo il portarono allo studio,
all'amore e alla professione della
filosofia de' costumi. Studio, il quale volesse
Dio che fosse più in onore e più in
pratica a' giorni nostri! Nell'età di dodici
anni egli prese l'abito de' filosofi, cioè
il mantello alla greca, e fece, per così
dire, il suo noviziato con darsi ad una
vita sobria ed austera, sino ad avvezzarsi
a dormire sulla nuda terra. Per le instanze
di <i>Domizia Calvilla</i> sua madre si
ridusse poi a dormire in un piccolo letto,
coperto nel verno con alcune pelli. Si
protesta egli obbligato a Dio di aver così
per tempo amata la filosofia, e imparato
a mortificar le sue voglie e passioni,
perchè ciò il tenne lungi da' vizii, e fece
ch'egli anche giovanotto conservasse la
castità, e molto più da lì innanzi: cosa
ben rara fra i Gentili, professori d'una
religione falsa e fomentatrice degli stessi
vizii. Giuliano Apostata <span class="fnote">[Julian, de Caesarib.]</span>, che tagliò
i panni addosso a tutti gli Augusti suoi
antecessori, quando arriva a <i>Marco Aurelio</i>,
altro non ne fa che un elogio, e cel
dipinge con faccia dolcemente seria, e
con barba folta e mal pettinata, con abito
semplice e modesto. Furono suoi maestri
nella filosofia peripatetica <i>Claudio
Severo</i>, che vedremo console in breve;
nella stoica amata da lui sopra le altre,
<i>Apollonio</i> da Calcide, <i>Sesto</i> da Cheronea,
nipote di Plutarco, <i>Giunio Rustico</i>,
<i>Claudio Massimo</i>, <i>Cinna Catullo</i>, <i>Basilide
Arriano</i> ed altri <span class="fnote">[Eusebius, in Chron.]</span>. Sul principio de' suoi
libri, perchè egli sapeva prendere il buono
di tutti, e lasciare il cattivo, va ricordando
quali buone ed utili massime avesse
<span class="pagenum"><a name="Page_527" id="Page_527"></a>[527]</span>
imparato da cadaun d'essi, e da <i>Antonino
Pio</i> suo padre per adozione, e da vari
altri o grammatici, o oratori, o filosofi,
fra' quali specialmente amò ed ascoltò il
suddetto <i>Giunio Rustico</i> <span class="fnote">[Capitolinus, in Antonino Pio.]</span>. Abbiam da
Capitolino, che Marco Aurelio, allorchè
gli morì un di coloro che aveano avuta
cura della sua educazione, ne pianse; e
perchè i cortigiani si facevano beffe di
questa sua tenerezza di cuore, Antonino
Pio Augusto disse loro: <i>Lasciatelo fare,
perchè anche i saggi sono uomini; nè la
filosofia, nè l'imperio estinguono gli affetti
nostri</i>. Da tutti questi maestri apprese
Marco Aurelio qualche cosa di
profittevole per ben vivere, badando ai
lor documenti o all'esempio loro: con
che giovane ancora si avvezzò a tenere
in freno il corpo, menando una vita dura,
fuggendo ogni delizia, leggendo, faticando,
e attendendo agli affari occorrenti.
</p>

<p>
Con così bel preparamento adunque,
e con tale corteggio di virtù fu Marco
Aurelio adottato per figliuolo da Antonino
Pio, e divenne suo genero, con isposar
<i>Faustina</i>, unica figliuola di lui,
da cui ebbe poi varie figliuole. Essa in
questo medesimo anno, dacchè il marito
era divenuto imperadore, gli partorì due
gemelli nel dì 31 d'agosto, l'uno de' quali
fu <i>Commodo</i>, figliuolo indegno di sì
buon padre, e che avrà luogo fra gli abbominevoli
Augusti. Altri maschi nacquero
da tal matrimonio, ma niun d'essi
sopravvisse al padre. Dappoichè ebbe
Antonino Pio fatto fine alla sua vita, il
senato dichiarò imperadore Augusto il
solo <i>Marco Aurelio</i>; ma egli con un atto
di magnanimità, che non avea, e non
avrà forse esempio, benchè <i>Lucio Elio
Commodo</i> non fosse a lui attinente per
alcuna parentela di sangue, ma solamente
per titolo di adozione gli fosse fratello;
pure il volle <span class="fnote">[Idem, in Lucio Vero Imper.]</span> per suo collega nello
imperio, e gli conferì i titoli d'<i>Imperatore</i>
e d'<i>Augusto</i>, e la <i>podestà tribunizia e
<span class="pagenum"><a name="Page_528" id="Page_528"></a>[528]</span>
proconsolare</i>; il che fu cosa non più veduta;
cioè due Augusti nel medesimo
tempo. Ritenne per sè il pontificato massimo,
e il cognome di Antonino, cedendo
a lui il suo proprio, cioè quello di
<i>Vero</i>; di modo che egli da lì innanzi fu
appellato <i>Marco Aurelio Antonino</i>, e l'altro
<i>Lucio Aurelio Vero</i>, o <i>Lucio Vero</i>. Il
dirsi da Dione <span class="fnote">[Dio, lib. 71.]</span>, o pur da Zonara <span class="fnote">[Zonaras, in Annal.]</span>,
che Marco Aurelio s'indusse a risoluzion
tale, perchè egli era debole di complessione,
e voleva attendere ai suoi
studi, laddove Lucio Vero era giovane
robusto, e più atto alle fatiche della milizia,
nol so io credere vero. Se Marco
Aurelio non si attentasse a fare il mestier
della guerra, e si perdesse fra i
libri, lo vedremo andando innanzi. Aristide <span class="fnote">[Aristid., Orat. 16.]</span>,
famoso sofista di questi tempi,
in una delle sue orazioni, esalta forte,
come un'azione la più grande che potesse
mai farsi, l'avere Marco Aurelio spontaneamente,
e senza far caso de' figliuoli
che poteano nascere da Lucio Vero, voluto
eleggerlo per suo collega nell'imperio.
Egli sì dice il vero. La virtù sola
di Marco Aurelio e la sola grandezza
dell'animo suo potè giungere a tanto; e
la virtù quella fu che fece poi camminar
concordi questi due fratelli Augusti, benchè
in Lucio abbondassero i difetti, siccome
diremo. A lui promise ancora <span class="fnote">[Capitolinus, in Marco Aurelio.]</span>
Marco Aurelio in moglie <i>Lucilla</i> sua figliuola,
non per anche atta alle nozze,
che vedremo effettuate a suo tempo. Andarono
poscia amendue questi Augusti
al quartiere de' soldati pretoriani, promisero
ad essi il consueto regalo, e agli
altri soldati a proporzione. <i>Vicena millia
nummum singulis promiserunt militibus</i>,
si legge nel testo di Capitolino. Temo io
dello sbaglio in sì fatta espressione, perchè
vien creduto che sieno quattrocento
scudi romani per testa: somma, che a' dì
nostri fa paura, perchè si trattava di
<span class="pagenum"><a name="Page_529" id="Page_529"></a>[529]</span>
molte migliaia di soldati. Che anche al
popolo toccasse il suo congiario si raccoglie
dalle medaglie <span class="fnote">[Mediobarbus, in Numismat. Imperator.]</span>. Oltre a ciò il
donativo del frumento, che si faceva ai
fanciulli e alle fanciulle de' poveri cittadini
romani, fu steso da loro a quei che
nuovamente erano venuti ad abitare in
Roma, se pur non vuol dire lo storico <span class="fnote">[Capitolinus, in Marco Aurelio.]</span>,
che accrebbero per l'Italia il numero
de' fanciulli e delle fanciulle, che,
per istituzione di Nerva, Trajano e Adriano,
partecipavano della cesarea liberalità.
</p>

<hr />

<h2 class="hidden"><a name="CLXII" id="CLXII"></a>CLXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CLXII</span>. Indizione <span class="scp">XV</span>.</td>
  </tr>
  <tr>
    <td><span class="sc">Sotero</span> papa 1.</td>
  </tr>
  <tr>
    <td><span class="sc">Marco Aurelio</span> imperad. 2.</td>
  </tr>
  <tr>
    <td><span class="sc">Lucio Vero</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Quinto Giunio Rustico</span> e <span class="sc">Cajo Vettio
Aquilino</span>.
</p>

<p>
<i>Rustico</i> quel medesimo è che fu uno
de' maestri di Marco Aurelio, sopra gli
altri a lui caro. Da un'iscrizione riferita
dal Panvinio <span class="fnote">[Panvinius, in Fastis Consular.]</span>, e posta nelle calende
di luglio, si deduce che ad Aquilino succedette
nel consolato <i>Quinto Flavio Tertullo</i>.
Credesi <span class="fnote">[Blanc., ad Anastasium Bibliothec.]</span> che sant'<i>Aniceto</i> papa
nell'anno precedente compiesse gloriosamente
il suo pontificato col martirio;
ma è intrigata in questi tempi la cronologia
de' romani pontefici, e confessa anche
la cronica di Damaso, la qual va
sotto nome di Anastasio bibliotecario.
Tuttavia, secondo essa cronica, <i>Sotero</i>
papa cominciò in quest'anno a contare
gli anni del suo pontificato. Avea già
dato principio al suo governo nell'anno
procedente <i>Marco Aurelio Augusto</i>, e si era
cominciato a provare quanto sia vero
il detto di Platone, che sarebbero felici i
popoli, se regnassero solamente i filosofi,
ed è lo stesso che dire se i regnanti studiassero,
amassero e professassero la
<span class="pagenum"><a name="Page_530" id="Page_530"></a>[530]</span>
sapienza. Seco si univa <i>Lucio Vero Augusto</i>
nel comando, e con buona unione,
ma con subordinazione a lui, quasi
che l'uno fosse padre e l'altro figliuolo <span class="fnote">[Capitolinus, in Marco Aurelio.]</span>.
Studiavasi Lucio Vero di uniformarsi
nelle maniere di vivere a lui, per
quanto poteva, usando sobrietà, gravità
e moderazione in apparenza, perchè nella
sostanza troppo era egli diverso dall'altro.
Non si desiderò in essi la bontà
e la clemenza di Antonino Pio; ed uno
de' primi a farne pruova fu Marcello commediante,
che in pubblico teatro con
qualche equivoco il punse, senza che
Marco Aurelio, che lo seppe, ne facesse
risentimento alcuno. Ma che? contro
dell'imperio romano si cominciarono a
scatenar le disgrazie, e se al popolo romano
non fosse toccato in tempi sì burrascosi
un imperadore di tanta voglia,
come fu Marco Aurelio, poteano maggiormente
moltiplicarsi i guai. La prima
disavventura, onde restò turbata la pubblica
felicità, fu l'innondazione del Tevere,
che recò un gravissimo danno alle
case, alle mercatanzie ed altre robe della
città di Roma, affogò gran copia di
bestiame, e si tirò una terribil carestia.
Le provvisioni fatte in questo bisogno
dai due Augusti, tali furono che si rimediò
ai disordini, e ritornò la calma
nella città. Ma più da pensare davano
le turbolenze insorte ai confini dell'imperio,
prima eziandio che mancasse di
vita Antonino Pio. In Germania i Catti
popoli barbari avevano già fatto delle
scorrerie nel paese romano. La Bretagna
anch'essa minacciata dai barbari
non sudditi dell'imperio. Fu dunque inviato
in Germania a difendere quelle frontiere
<i>Aufidio Vittorino</i>. Cosa ne avvenisse
non ne resta memoria nelle storie.
Alla difesa della Bretagna fu spedito <i>Calpurnio
Agricola</i>, ma di quegli affari parimente
è perita la memoria.
</p>

<p>
Di maggiore importanza senza paragone
fu la guerra mossa fin l'anno precedente
da <i>Vologeso re de' Parti</i>, non si
<span class="pagenum"><a name="Page_531" id="Page_531"></a>[531]</span>
sa, se perchè Antonino Pio ricusò di
rendergli il trono regale, tolto a Cosroe
suo padre, o pure perchè anch'egli, al
pari de' suoi maggiori, facesse l'amore
al regno dell'Armenia, dipendente dall'imperio
romano. Dopo la morte di esso,
Antonino dichiarò egli la guerra, sollevò
quanti re e nazioni potè di là
dall'Eufrate e dal Tigri contro ai Romani,
e, verisimilmente sul principio, indirizzò
l'armi sue addosso alla stessa
Armenia. Fu conosciuto in Roma necessario
lo spedire un capo di grande autorità
con gagliardissime forze, per far
fronte a sì potente nemico, e perchè lo
stato della repubblica esigeva in Roma
la presenza di Marco Aurelio, acciocchè
egli accudisse anche agli altri rumori
della Bretagna e della Germania; e col
consenso del senato fu presa la risoluzion
d'inviare in Oriente <i>Lucio Vero Augusto</i>.
In fatti, provveduto di tutti gli uffiziali
occorrenti si partì questo giovinastro
principe da Roma, e fu accompagnato
dal fratello Augusto sino a Capoa. Ma appena
giunto a Canosa, cadde infermo. Il
che inteso da Marco Aurelio, che s'era
restituito a Roma, colà si portò di nuovo
per visitarlo. Tornatosene poscia a
Roma, compiè i voti fatti per la salute
d'esso Lucio Vero nel senato. L'andata
di esso Vero vien riferita all'anno presente
da vari letterati. Il padre Pagi <span class="fnote">[Pagius, Critic. Baron.]</span>
la crede seguita del precedente. Riavuto
egli dalla malattia, guadagnata nel viaggio
coi disordini e coi piaceri, a' quali si
abbandonò, subito che si fu sottratto
agli occhi del savio fratello Augusto,
continuò per mare il suo viaggio. Abbiamo
da Capitolino <span class="fnote">[Capitolinus, in Lucio Vero.]</span>, e lo asserisce
anche Eusebio <span class="fnote">[Eusebius, in Chron.]</span>, che Lucio Vero andò
a Corinto e ad Atene, sempre accompagnato
nella navigazione dalla musica
de' cantori e sonatori. In Atene fece
de' sagrifizii con augurii, creduti infausti
dai visionarii pagani. Poscia, ripigliato
<span class="pagenum"><a name="Page_532" id="Page_532"></a>[532]</span>
il viaggio per mare, andò costeggiando
l'Asia Minore, la Pamfilia e la Cilicia, fermandosi
qualche giorno per tutte le città
più illustri a darsi bel tempo, finchè
finalmente arrivò ad Antiochia, dove fece
punto fermo. Probabilmente non vi
giunse se non nell'anno presente.
</p>

<hr />

<h2 class="hidden"><a name="CLXIII" id="CLXIII"></a>CLXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CLXIII</span>. Indizione <span class="scp">I</span>.</td>
  </tr>
  <tr>
    <td><span class="sc">Sotero</span> papa 2.</td>
  </tr>
  <tr>
    <td><span class="sc">Marco Aurelio</span> imperad. 3.</td>
  </tr>
  <tr>
    <td><span class="sc">Lucio Vero</span> imperad. 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Leliano</span> e <span class="sc">Pastore</span>.
</p>

<p>
S'è disputato finora, se il primo console
sia da nominarsi <i>Lucio Eliano</i>, o
pure <i>Leliano</i>. Resta indecisa la lite. Per
le ragioni da me addotte altrove, inclino
a crederlo <i>Leliano</i>; e un'iscrizione da
me prodotta <span class="fnote">[Thesaurus Novus Inscript., pag. 335.]</span> mi ha somministrato
fondamento per conghietturare, che il
suo prenome e nome fossero <i>Marco Pontio
Leliano</i>. Con esso lui si trova ancora
console <i>Quinto Mustio Prisco</i>, che potè
essere sostituito a <i>Pastore</i>. Un'iscrizione
prodotta dal Reinesio <span class="fnote">[Reinesius, Inscript., pag. 218.]</span>, Cupero e Relando <span class="fnote">[Reland., Fast. Consular.]</span>
ha <i>Marco Aurelio</i> e <i>Lucio Eliano
Consoli</i>, iscrizione creduta da me falsa,
perchè si solevano notare i consoli col
cognome, e non già col solo prenome e
nome. Ma essa è presa dai manuscritti
del Ligorio, cioè, per quanto ho io accennato
nella prefazione alla mia Raccolta,
da opere non vere del Ligorio,
ma accresciute o adulterate da qualche
susseguente impostore, che fabbricò
gran copia di antiche iscrizioni, e le spacciò
sotto il nome del Ligorio, delle quali
poi specialmente s'è fatto bello il Gudio.
Ne' legittimi manuscritti del Ligorio da
me veduti non si trovano queste merci.
Intanto gli affari di Levante male e peggio
camminavano per li Romani. Per
<span class="pagenum"><a name="Page_533" id="Page_533"></a>[533]</span>
testimonianza di Dione <span class="fnote">[Dio, lib. 71.]</span>, era stato spedito
<i>Severiano</i>, forse governatore della
Cappadocia, colle forze ch'egli avea in
quelle parti, in aiuto dell'Armenia. Secondo
il pazzo rito de' superstiziosi e
troppo crudeli d'allora, volle egli prima
consultare nella Paflagonia <i>Alessandro</i>,
famoso impostore, che in questi tempi si
spacciava profeta, ed ebbe poi Luciano <span class="fnote">[Lucian., in Pseud.]</span>
scrittore della di lui infame vita.
Il furbo gli predisse delle vittorie. Con
questo dolce in bocca andò Severiano,
menando seco più d'una legione, a portarsi
in Elegia città dell'Armenia. Ma eccoti
comparire un nuvolo di Parti, che per
tre giorni tennero bloccata da ogni parte
l'armata romana, e in fine con una pioggia
di strali la disfecero interamente,
lasciandovi la vita anche tutti i capitani.
Se non falla Capitolino <span class="fnote">[Capitolin., in Lucio Vero.]</span>, questa sciagura
arrivò ai Romani, fin quando Lucio
Vero Augusto, postosi in cammino
verso l'Oriente, si dava bel tempo nella
Puglia, andando a caccia, e perdendo il
tempo. Per conseguente dovrebbe tal fatto
appartenere all'anno precedente 162.
Fiero per tal vittoria <i>Vologeso</i> re dei
Parti, rivolse le armi contro la Soria,
dove era governatore <i>Attidio Corneliano</i>.
Quivi ancora venuto alle mani coll'esercito
romano, lo mise in rotta, spandendo
con ciò il terrore e i saccheggi per
tutte quelle contrade. Nè andò esente da
sì fatti danni la provincia della Cappadocia.
Sembra che tal disavventura accadesse
nel precedente anno. Giunto era
ad Antiochia, come dicemmo, capitale
della Soria, <i>Lucio Vero Augusto</i> <span class="fnote">[Idem, ibid.]</span>; e
invece di attendere all'importante affare,
per cui s'era mosso, quivi tutto si diede
in preda ai piaceri, anche più infami,
nel lusso, nei conviti e in ogni sorta di
libidine. Non avea più il maestro a lato
che gli tenesse gli occhi addosso, nè gli
legasse le mani. Doveva andare in persona,
<span class="pagenum"><a name="Page_534" id="Page_534"></a>[534]</span>
come desiderava l'Augusto suo
fratello, a procacciarsi gloria nelle armi,
ed egli ad altro non pensava che ad appagare
ogni sfrenata sua voglia. Tutto
quel che fece, fu spedire gran gente e
dei bravi generali contra dei Parti, e
questi principalmente furono <i>Stazio Prisco</i>,
<i>Avidio Cassio</i> (che vedremo a suo
tempo ribello) e <i>Marzio Vero</i>, lodati ancora
da Dione <span class="fnote">[Dio, lib. 71.]</span> pel loro valore. Sembra
che si possa dedurre dalle medaglie <span class="fnote">[Mediobarbus, in Numismat. Imp.]</span>,
che in quest'anno i Romani
riportassero qualche vantaggio nell'Armenia,
o ne ricuperassero una parte;
ma non dovette esser gran cosa. Avea
già Marco Aurelio promessa in moglie a
<i>Lucio Vero</i> la sua figliuola <i>Lucilla</i>. Secondo
i conti del padre Pagi <span class="fnote">[Pagius, Critic. Baron.]</span>, in questo
anno se ne effettuarono le nozze <span class="fnote">[Capitolinus, in Marco Aurel. et in Lucio
Vero.]</span>.
Condotta questa principessa dal padre
sino a Brindisi, fu poi trasferita ad Efeso,
dove si portò Lucio Vero a prenderla.
E vi si portò per concerto fatto prima;
imperciocchè Marco Aurelio avea detto
in senato di volerla egli stesso condurre
fino in Soria; ma Lucio Vero si esibì di
venire a riceverla ad Efeso per timore
che se il fratello arrivasse ad Antiochia,
non iscoprisse tutti i segreti della scandalosa
sua vita. Avea il buon imperadore
Marco Aurelio, per esentare i popoli dagli
aggravi, spediti prima degli ordini alle
provincie, che non si facessero incontri
alla figliuola. Ma più verosimile sembrerà
che nell'anno susseguente succedesse
il viaggio di Lucilla, a cui fu conferito
il titolo di <i>Augusta</i>; perchè Marco Aurelio
se ne tornò in fretta da Brindisi a
Roma, per ismentire le dicerie sparse,
ch'egli volesse passare in Soria affin di
levare al fratello e genero la gloria di
terminar quella guerra. E pure finquì
non abbiamo inteso alcun tale prospero
successo delle armi romane in quelle
<span class="pagenum"><a name="Page_535" id="Page_535"></a>[535]</span>
parti, onde potesse Marco Aurelio portar
invidia a Lucio Vero.
</p>

<hr />

<h2 class="hidden"><a name="CLXIV" id="CLXIV"></a>CLXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CLXIV</span>. Indizione <span class="scp">II</span>.</td>
  </tr>
  <tr>
    <td><span class="sc">Sotero</span> papa 3.</td>
  </tr>
  <tr>
    <td><span class="sc">Marco Aurelio</span> imperad. 4.</td>
  </tr>
  <tr>
    <td><span class="sc">Lucio Vero</span> imperad. 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Pompeo Macrino</span> e <span class="sc">Publio
Juvenzio Gelso</span>.
</p>

<p>
Cangiossi finalmente nel presente anno
in ridente il volto finora bieco della
fortuna verso de' Romani. A <i>Stazio Prisco</i>
riuscì di prendere Artasata città
dell'Armenia <span class="fnote">[Capitol., in Marco Aurelio.]</span>, di mettere guarnigione
in un luogo, appellato di poi Città-Nuova,
perchè <i>Marzio Vero</i>, a cui fu dato il governo
di quella provincia, fece di quel
luogo la prima città dell'Armenia <span class="fnote">[Dio, lib. 71.]</span>.
Allorchè esso Marzio giunse colà, trovò
ammutinate quelle milizie, e colla sua
prudenza le pacificò. Nelle medaglie <span class="fnote">[Mediobarbus, in Numismat. Imperat.]</span>
di quest'anno si fa menzione dell'<i>Armenia
vinta</i>, dell'<i>Armenia presa</i>. E più di
una vittoria convien dire che riportassero
i Romani in quelle parti, perchè osserviamo
che i due Augusti presero in
quest'anno <i>per due volte</i> il titolo d'<i>Imperadore</i>,
segno appunto di vittoria. Quel
che è più, tanto Marco Aurelio, che Lucio
Vero, furono proclamati <i>Armeniaci</i>,
come consta dalle medesime loro medaglie,
o, vogliam dire, monete, inoltre
dalle stesse apparisce ch'essi Augusti
diedero un re agli Armeni; e questo fu
<i>Soemo</i> della razza degli Arsacidi, senza
che si sappia s'egli ne fosse dianzi re, e
cacciato da Vologeso, o pure s'egli fosse
re nuovo, dato dai due imperadori a quei
popoli; e Dione <span class="fnote">[Dio, in excerpt. Valesian.]</span>, parlando della somma
clemenza di Marco Aurelio, scrive
<span class="pagenum"><a name="Page_536" id="Page_536"></a>[536]</span>
che in questa guerra fu fatto prigione Tiridate
Satrapa, il quale era stato cagione
de' torbidi nati nell'Armenia, ed avea
ucciso il re degli Eniochi, e messa mano
alla spada contra di <i>Marzio Vero</i> generale
de' Romani, perchè gli rimproverava
cotesti suoi eccessi. E pure il buon imperadore
altro gastigo non gli diede, se non
che il mandò in esilio nella Bretagna.
Intanto ridendosi Lucio Vero dei rumori
e pericoli della guerra, col pretesto di
attendere a provveder le armate romane
di viveri e di nuove genti <span class="fnote">[Capitol., in Lucio Vero.]</span>, se ne stava
godendo le delizie di Antiochia, e lasciava
che i generali romani sudassero ed
esponessero le lor vite per lui nelle imprese
guerriere. Per quattro anni, ma
con soggiorno non fisso, si trattenne egli
in quella città: perchè nel verno abitava
a Laodicea, nella state a Dafne, amenissimo
ed ombroso luogo in vicinanza di
Antiochia. Per le tante istanze nondimeno
de' suoi consiglieri, si lasciò indurre,
durante questa guerra, a portarsi due
volte sino all'Eufrate. Ma appena s'era
lasciato vedere all'esercito romano (non
già a quel de' nemici), che se tornava ai
suoi prediletti ed obbrobriosi piaceri di
Antiochia. E non gliela perdonavano già
que' commedianti, i quali nel pubblico
teatro più volte con arguti motti destramente
mettevano in canzone ora la di
lui codardia, ora la sfrenata sua lussuria;
nè v'era persona che non gli ridesse
dietro. Truovasi presso il Mezzabarba
sotto quest'anno una medaglia, in cui
Marco Aurelio è intitolato <i>Germanico</i>, ed
espressa una <i>Vittoria d'Augusto</i>. Ma non
può stare. Vedremo a suo tempo quando
a questo imperadore fu dato il titolo di
Germanico. Per ora egli solamente veniva
chiamato <i>Armeniaco</i>.
</p>

<p>
<span class="pagenum"><a name="Page_537" id="Page_537"></a>[537]</span>
</p>

<hr />

<h2 class="hidden"><a name="CLXV" id="CLXV"></a>CLXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CLXV</span>. Indizione <span class="scp">III</span>.</td>
  </tr>
  <tr>
    <td><span class="sc">Sotero</span> papa 4.</td>
  </tr>
  <tr>
    <td><span class="sc">Marco Aurelio</span> imperad. 5.</td>
  </tr>
  <tr>
    <td><span class="sc">Lucio Vero</span> imperad. 5.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Arrio Pudente</span> e <span class="sc">Marco
Gavio Orfito</span>.
</p>

<p>
Più strepitosi ancora furono i fatti
de' Romani in quest'anno nella guerra
contra de' Parti <span class="fnote">[Dio, lib. 71.]</span>. <i>Avidio Cassio</i>, che
comandava la grande armata romana
in faccia ai Parti, gittò un ponte sull'Eufrate,
come già fece Trajano, e, ad onta
loro, passò coll'esercito nella Mesopotamia,
inseguì i fuggitivi, e mise quelle
contrade sotto l'ubbidienza de' romani
Augusti. Fra le sue conquiste massimamente
famosa divenne quella di Seleucia,
città popolatissima e ricca sul Tigri,
tale che, se non abbiam difficultà a credere
ad Eutropio <span class="fnote">[Eutrop., in Breviar.]</span> e a Paolo Orosio <span class="fnote">[Orosius, in Histor.]</span>,
era abitata da quattrocento e più mila
persone. Si rendè amichevolmente quel
popolo a Cassio, senza voler aspettare
la forza, ma l'iniquo generale che voleva
pur rallegrare l'armata col sacco di sì
doviziosa città, trovò de' pretesti ed inventò
delle querele, tanto che si effettuò
lo scellerato suo disegno colla rovina di
quel popolo, e coll'incendio dell'intera
città, in cui, anche a' tempi di Ammiano
Marcellino <span class="fnote">[Ammianus Marcellinus, Histor., lib. 23.]</span>, si miravano le vestigia di
così crudele azione. Nulladimeno attesta
Capitolino <span class="fnote">[Capitolin., in Lucio Vero.]</span>, che <i>Asinio Quadrato</i>, scrittore
di questa guerra, discolpa <i>Cassio</i>,
e rigetta sopra i Seleuciani, come primi
a romper la fede, l'origine della loro
sciagura. In dubbii tali la presunzione
corre contra chi ha l'armi in mano, e
facendo quel mestiere per arricchire, ed
anche per altri fini obbrobriosi, facilmente
dimentica tutte le leggi dell'umanità,
per ottenere l'intento. Qui non si
<span class="pagenum"><a name="Page_538" id="Page_538"></a>[538]</span>
fermò la vittoria di Cassio. Passato il fiume
Tigri, entrò ancora in Ctesifonte, capitale
del regno de' Parti, e in Babilonia,
città famosa di quei tempi. Rimasero
spianati tutti i palazzi che <i>Vologeso</i> avea
in Ctesifonte, acciocchè anch'egli imparasse,
al pari di suo padre, a rispettare
la maestà del romano imperio. Scrive
Luciano <span class="fnote">[Lucian., de Conscribenda Hist.]</span>, autore di questi tempi, una
gran battaglia succeduta a Zaugma presso
l'Eufrate fra i Romani e i Parti, colla
totale disfatta degli ultimi; e poi per
deridere gli storici adulatori, aggiugne
che vi morirono trecento settantamila
Parti, e de' Romani solamente tre furono
i morti, e nove i feriti. Secondo il medesimo
Luciano, anche Edessa fu assediata
dai Romani. Per tal vittoria i due fratelli
Augusti presero il titolo d'<i>imperadori
per la terza volta</i>, siccome ancora il cognome
di Partici. Fu di parere il padre
Pagi <span class="fnote">[Pagius, in Critic. Baron.]</span> che si terminasse in quest'anno
essa guerra partica, e che Lucio Vero
Augusto si restituisse a Roma, fondato
sopra la credenza, che nell'anno 161
avesse principio quella guerra: il che non
è certo. Alcuni pensano che all'anno seguente
s'abbia da riferire tanto il fine
d'essa guerra, quanto il ritorno di Lucio
Vero, e questa giudico io più probabil
opinione.
</p>

<hr />

<h2 class="hidden"><a name="CLXVI" id="CLXVI"></a>CLXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CLXVI</span>. Indizione <span class="scp">IV</span>.</td>
  </tr>
  <tr>
    <td><span class="sc">Sotero</span> papa 5.</td>
  </tr>
  <tr>
    <td><span class="sc">Marco Aurelio</span> imperad. 6.</td>
  </tr>
  <tr>
    <td><span class="sc">Lucio Vero</span> imperadore 6.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Quinto Servilio Pudente</span> e <span class="sc">Lucio Fufidio
Pollione</span>.
</p>

<p>
Dissi parere a me più probabile, che
durasse ancora per molti mesi di questo
anno la guerra dei Romani coi Parti.
Ci assicurano le medaglie <span class="fnote">[Mediobarbus, in Numismat. Imp.]</span>, che nell'anno
presente Marco Aurelio e Lucio
Vero furono proclamati <i>per la quarta
<span class="pagenum"><a name="Page_539" id="Page_539"></a>[539]</span>
volta Imperadori</i>. Adunque l'armi loro
riportarono qualche vittoria, e questa
non potè essere se non contro ai Parti,
perchè quella de' Marcomanni fu più
tardi. Oltre di che in esse monete si
truova espressa la <i>Vittoria Partica</i>. Giusto
motivo dunque ci è di credere, che
<i>Avidio Cassio</i> generale de' Romani continuasse
le conquiste e i saccheggi contra
de' Parti nell'anno presente, e fosse
allora appunto, ch'egli arrivò sino alla
Media, onde poi ai titoli d'<i>Armeniaco</i>
e <i>Partico</i> aggiunse Lucio Vero <span class="fnote">[Capitolin., in Lucio Vero.]</span> quello
di <i>Medico</i>, del quale nondimeno non si
ha vestigio nelle medaglie. Dovette Cassio
internarsi cotanto in que' paesi, che
corse voce aver egli infin passato il fiume
Indo, benchè si possa ciò credere
finto da Luciano <span class="fnote">[Lucian., de Conscribenda Histor.]</span>, per mettere in ridicolo
gli storici che scrivevano allora
cose spropositate per esaltare i loro
eroi. Abbiamo poi da Dione <span class="fnote">[Dio, Lib. 71.]</span>, che
Cassio, nel tornare indietro, perdè gran
copia de' suoi soldati, parte per mancanza
di viveri, e parte per malattie; e
che con quei che gli restarono, si ridusse
in Soria, la qual vasta provincia a lui
fu poscia data in governo. Come finisse
l'impresa suddetta, non ne parla la
storia. Verisimilmente si venne fra i
Romani e Vologeso a qualche trattato
di pace; ed apparenza c'è, che della
Mesopotamia, o almeno di una parte di
essa rimanessero padroni i Romani.
<i>Lucio Vero Augusto</i>, che tuttavia dimorava
in Antiochia, si gonfiò forte per
così prosperosi successi. Avea spedito
l'imperador Marco Aurelio in quelle
parti <span class="fnote">[Capitolinus, in Lucio Vero.]</span> <i>Annio Libone</i> suo cugino germano,
con titolo di legato, o sia di luogotenente,
cioè con molta autorità. Questi
non istette molto ad ammalarsi e a
morire in fretta. Perchè egli con insolenza
avea cominciato ad esercitar la
sua carica, e mostrava poca stima di
<span class="pagenum"><a name="Page_540" id="Page_540"></a>[540]</span>
<i>Lucio Vero</i>, con dire nelle cose dubbiose,
che ne scriverebbe a Marco Aurelio;
vi fu chi credette per ordine d'esso Vero
Augusto abbreviata a lui la vita col
veleno. Ma o nol credette, o fece finta
di non crederlo Marco Aurelio; anzi
venuto il fratello a Roma, e volendo
dar per moglie ad Agaclito suo liberto
la vedova d'esso Libone, Marco Aurelio,
benchè se l'avesse a male, pure intervenne
al convito di quelle nozze.
Sbrigato dunque dalla guerra de' Parti,
dopo cinque anni, come dice Capitolino <span class="fnote">[Capitolinus, in Lucio Vero.]</span>,
Lucio Vero se ne tornò, prima
che terminasse quest'anno, a Roma;
menando seco, non già dei re vinti, ma
un gregge di commedianti, buffoni, giocolieri,
ballerini, sonatori ed altra simil
sorta di gentaglia, di cui specialmente si
dilettavano i popoli dell'Egitto e della
Soria, troppo dediti ai divertimenti; di
modo che pareva, ch'egli fosse ritornato
non da una vera guerra, ma da un serraglio
di persone da lusso e sollazzo.
Questi erano i trofei di un tale Augusto,
tutto il rovescio del savissimo imperador
suo fratello, dimorante in Roma, e
solamente intento al pubblico bene.
</p>

<hr />

<h2 class="hidden"><a name="CLXVII" id="CLXVII"></a>CLXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CLXVII</span>. Indizione <span class="scp">V</span>.</td>
  </tr>
  <tr>
    <td><span class="sc">Sotero</span> papa 6.</td>
  </tr>
  <tr>
    <td><span class="sc">Marco Aurelio</span> imperad. 7.</td>
  </tr>
  <tr>
    <td><span class="sc">Lucio Vero</span> imperadore 7.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Elio Aurelio Vero Augusto</span> per
la terza volta e <span class="sc">Quadrato</span>.
</p>

<p>
Secondo i conti del padre Pagi <span class="fnote">[Pagius, Crit. Baron.]</span>,
<i>Marco Aurelio</i> e <i>Lucio Vero</i> Augusti fecero
nell'anno precedente la lor solenne
entrata in Roma da trionfanti per la
guerra compiuta contro i Parti e gli
Armeni. Secondo quei di Mezzabarba <span class="fnote">[Mediobarbus, in Numism. Imperat.]</span>,
che sembrano meglio fondati, il trionfo
loro succedette nell'anno presente; per
la qual suntuosa funzione <i>Lucio Vero</i>
<span class="pagenum"><a name="Page_541" id="Page_541"></a>[541]</span>
prese anche il consolato. Abbiamo memoria
di ciò in una medaglia di Marco
Aurelio colla di lui <i>Podestà Tribunizia
XXI</i> corrente in questo anno, dove si
mirano i due imperadori, in cocchio tirato
da quattro cavalli, e preceduto dalla
pompa trionfale. Per sua modestia
non voleva il buon Marco Aurelio <span class="fnote">[Capitolin., in Marco Aurelio.]</span>
partecipare di questo trionfo, dicendolo
dovuto al suo Lucio Vero, le cui grandi
fatiche per domar que' barbari, già le
abbiamo vedute. Ma Lucio Vero fece
istanza al senato, che anche il fratello
Augusto trionfasse con lui; e inoltre,
che i di lui figliuoli <i>Commodo</i> e Vero fossero
creati Cesari; il che fu eseguito.
Vidersi poscia essi suoi figli, tanto maschi
che femmine, andare in carrozza
con loro nel trionfo. In tal occasione
decretò ad amendue il senato la corona
civica, e il titolo di <i>Padri della Patria</i>,
ricusato finora da Marco Aurelio, per
esser lontano il fratello. Nelle medaglie
non s'incontra questo loro glorioso titolo.
Si truova bensì nelle iscrizioni
legittime, fatte in quest'anno e ne' seguenti,
in onore dell'altro imperadore:
il che può anche servire ad indicar l'anno
preciso del trionfo, da me creduto il
presente, e per conoscere ancora se sieno
o scorrette o adulterine quelle iscrizioni
che prima di questi tempi attribuissero
loro un sì fatto titolo. In occasione
del suddetto trionfo eziandio fu
decretato che fossero fatti pubblici giuochi,
a' quali assisterono tutti e due gli
Augusti in abito trionfale. Parlano finalmente
le medaglie <span class="fnote">[Mediob., in Numism. Imperat.]</span> del <i>quarto Congiario</i>
dato al popolo romano da essi
Augusti nell'anno presente, probabilmente
per solennizzare con maggior
contento d'esso popolo la pubblica allegrezza.
Trovaronsi dunque in Roma i
due Augusti in quest'anno, e si vide
come un prodigio, la bella concordia
de' loro animi, tuttochè fossero sì diversi
i loro costumi. Quanto a Marco Aurelio,
<span class="pagenum"><a name="Page_542" id="Page_542"></a>[542]</span>
principe per natural saviezza, per
inclinazione alle azioni lodevoli, e specialmente
per l'aiuto della filosofia pieno
di belle massime, egli era tutto rivolto
a procurare il ben della repubblica,
non meno di quel che sia un saggio
padre di famiglia in ben regolare la propria
casa <span class="fnote">[Capitolinus, in Marco Aurelio.]</span>. Ammiravasi in lui l'indefessa
applicazione ad amministrar la
giustizia, obbligo primario dei regnanti.
Voleva ascoltar tutto con pazienza, interrogava
egli le parti, esaminava le ragioni,
lasciando agli avvocati il convenevol
tempo per dedurle: di maniera
che talvolta intorno ad un solo affare
impiegava più giorni, laonde coloro poi
che erano condannati, si persuadevano
che giuste fossero le di lui sentenze. Nè
in ciò procedeva egli mai senza il consiglio
e l'assistenza di valenti giurisconsulti,
fra i quali principalmente si contò
<i>Scevola</i>, lodatissimo anche oggidì nella
scuola de' Legisti. La sua bontà il portava
sempre alla clemenza e alla dolcezza,
sminuendo per lo più nelle cause
criminali il rigor delle pene, se non
quando si trattava di atroci delitti, nei
quali compariva inesorabile. Teneva
gli occhi sopra i giudici, affinchè non si
abusassero o per negligenza o per malizia,
della loro autorità. Ad un pretore,
che non avea ben esaminato un processo,
comandò di rileggerlo da capo a piedi.
Ad un altro, che peggio operava, non
levò già il posto per sua bontà, ma gli
sospese la giurisdizione, delegandola al
di lui compagno. Lo studio suo maggiore
consisteva in distornar dolcemente gli
uomini dal male, ed invitarli al bene,
ricompensando i buoni colla liberalità
e con vari premii, e cercando di guadagnare
il cuore de' cattivi con perdonar
loro i falli, che si potessero scusare: il
che servì a rendere buoni molti, e a far
divenire migliori i già buoni.
</p>

<p>
Nelle liti suo costume fu di non favorire
quasi mai il fisco. Piuttosto che
<span class="pagenum"><a name="Page_543" id="Page_543"></a>[543]</span>
far delle leggi nuove, procurava di rimettere
in piedi le vecchie. E ben molte
ne rinnovò intorno al ristringere il soverchio
numero delle ferie; in assegnar
tutori e curatori; in ben regolare l'annona,
e levarne gli abusi; in tener selciate
le vie di Roma e delle provincie, e
nette dai malviventi; e in punire chi
nelle gabelle avesse esatto più delle tasse;
in moderar le spese degli spettacoli
e delle commedie; in gastigare i calunniatori,
e in simili altri utili. Proibì sopra
tutto l'accusar chicchessia, che avesse
sparlato della maestà imperiale, sofferendo
egli senza punto alterarsi le
dicerie de' maligni, fin le insolenze dette
in faccia a lui stesso. Un certo Veterano,
malamente screditato presso il pubblico,
gli faceva premura per ottenere un posto.
Rispose il savio imperadore, che
studiasse prima di riacquistare il buon
nome. Al che colui replicò: <i>Quasi che
io non abbia veduto molti nel posto di
Pretore, che meco hanno combattuto nell'anfiteatro.</i>
Pazientemente sopportò il
buon Augusto l'insolente risposta. Il rispetto
suo verso il senato incredibile fu.
V'interveniva sempre, essendo in Roma,
non impedito, ancorchè nulla avesse
da riferire. E quando pure, essendo a
villeggiar nella Campania, gli occorreva
di dover proporre qualche cosa, in vece
di scrivere, veniva egli in persona a parlarne.
Non aggiugneva a quell'insigne
ordine, se non chi egli ben sapeva meritarlo
per le sue virtù, con promuovere
dipoi alle cariche lucrose i senatori poveri,
ma dabbene, per aitarli. Che se
talun dei senatori veniva accusato di
delitti capitali, ne facea prima prendere
segrete informazioni, per non iscreditare
alcuno senza un sicuro fondamento.
Interveniva anche ai pubblici Comizi,
standovi finchè arrivasse la notte; nè
mai si partiva dalla Curia, se prima il
console non licenziava l'assemblea. Tal
era il vivere dell'ottimo imperadore.
Qual fosse quello di Lucio Vero Augusto,
mi riserbo di accennarlo fra poco.
<span class="pagenum"><a name="Page_544" id="Page_544"></a>[544]</span>
Ma non si vuol qui lasciar di dire che
questo giovinetto imperadore tornando
dalla Soria <span class="fnote">[Capitolin., in Lucio Vero. Lucian., de
Conscrib. Histor. Ammianus, lib. 23.]</span>, un brutto regalo
fece alla patria, con condur seco la peste.
Era essa insorta, chi dicea nell'Etiopia,
chi nell'Egitto e chi nel paese
dei Parti. Attaccatasi poi alle milizie romane,
ed entrata nella corte di Lucio
Vero, dappertutto, dov'egli passava,
lasciava la micidial infezione secondo il
suo costume, di modo che cominciò a
sentirsi terribilmente anche in Roma.
Si andò poi a poco a poco dilatando per
l'Italia, e per la Gallia sino al Reno, facendo
incredibile strage per tutti i paesi,
durando anche più anni. Paolo Orosio <span class="fnote">[Orosius, Histor. lib. 8.]</span>
scrive, che rimasero prive di agricoltori
le campagne, spopolate le città
e castella, e crebbero i boschi e le
spine in varie contrade, perchè prive di
abitatori. Così feroce si provò essa in
Roma <span class="fnote">[Capitol., in Marco Aurelio.]</span>, che i cadaveri de' poveri si
mandavano fuori in carrette a seppellire,
e mancarono di vita molti illustri
personaggi, ai più degni de' quali Marco
Aurelio fece innalzar delle statue.
</p>

<hr />

<h2 class="hidden"><a name="CLXVIII" id="CLXVIII"></a>CLXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CLXVIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Sotero</span> papa 7.</td>
  </tr>
  <tr>
    <td><span class="sc">Marco Aurelio</span> imperad. 8.</td>
  </tr>
  <tr>
    <td><span class="sc">Lucio Vero</span> imperadore 8.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Aproniano</span> e <span class="sc">Lucio Vettio Paolo</span>.
</p>

<p>
Tutti gli antichi fasti ci danno consoli
sotto quest'anno <i>Aproniano</i> e <i>Paolo</i>.
Par ben difficile che tutti si sieno ingannati.
Una sola iscrizione riferita dal Panvinio <span class="fnote">[Panvin., Fast. Consul.]</span>
e dal Grutero, ci dà consoli
<i>Lucio Vettio Paolo</i> e <i>Tito Giunio Montano</i>.
Ma verisimilmente un <i>Aproniano</i>
sarà stato console ordinario con <i>Paolo</i>,
ed a lui, o per morte o per sostituzione,
sarà succeduto <i>Montano</i>, parendo poco
probabile che <i>Montano</i> fosse lo stesso che
<span class="pagenum"><a name="Page_545" id="Page_545"></a>[545]</span>
<i>Aproniano</i>. Già inclinato al lusso e a tutti
gli sfoghi della sensualità Lucio Vero
Augusto <span class="fnote">[Capitol., in Lucio Vero.]</span>, maggiormente dacchè si fu
allontanato dagli occhi del fratello imperadore,
si era abbandonato, siccome di
sopra accennammo, ad ogni sorta di
piaceri, anche più abbominevoli, deludendo
l'intenzion del fratello stesso che
l'aveva inviato là, per isperanza che le
fatiche militari il guarirebbono: speranza
vana, come si conobbe dagli effetti. Ritornato
che fu l'Augusto giovane a Roma,
andava egli bensì alquanto ritenuto,
per nascondere i suoi vizii al saggio imperadore
Marco Aurelio, ma in secreto
faceva alla peggio. Volle una cucina a
parte nel suo appartamento; e, dopo essere
stato alla parca cena di Marco Aurelio,
passava colà a soddisfare la sua
ghiottoneria, con farsi servire a tavola
da persone infami, e con volere dei combattimenti
di gladiatori a quelle private
cene, le quali andavano sì a lungo, che
talvolta egli abborracchiato si addormentava
sopra i cuscini o letti, sui quali si
adagiavano gli antichi stando alla mensa,
e conveniva portarlo di peso alla sua
stanza. In uso era allora di non far tavola,
dove fossero più di sette persone;
e diverse tavole verisimilmente si mettevano
nelle grandi occasioni, perchè
passavano per proverbio: <i>Sette fanno un
convito, nove fanno una lite.</i> Lucio Vero
fu il primo a voler dodici convitati alla
medesima mensa, e con una profusione
spropositata di regali; perchè ai paggi, agli
scalchi ed ai commensali si donavano
piatti, bicchieri d'oro, d'argento e gioiellati,
vari animali, vasi d'oro con unguenti,
e carrozze con mule guernite di ricchi
finimenti. Costava cadauno di questi conviti
una tal somma, che nè pure mi arrischio
a nominarla: tanto è grande nel
testo di Capitolino. Il resto poi della notte
si soleva per lo più spendere in giuoco,
vizio, oltre a tanti altri, imparato in Soria.
Fecesi anche fabbricare una suntuosa
villa nella via Clodia, dove se la passava
<span class="pagenum"><a name="Page_546" id="Page_546"></a>[546]</span>
in gozzoviglie co' suoi liberti, e con quegli
amici che godeano beni in quelle parti.
Marco Aurelio sapea tutti questi disordini,
e quantunque se ne rammaricasse
non poco, pure fingeva ignorarli, per
non romperla col fratello; anzi invitato
da lui alla suddetta villa, non ebbe difficultà
di andarvi, per insegnargli coll'esempio
suo, come si dovea far la villeggiatura.
E vi si fermò cinque giorni,
attendendo anche allora alla spedizion
delle cause, mentre Lucio Vero si perdeva
ne' conviti, o era affaccendato per
prepararli. Dicono di più, che questo
sregolato imperadore passò ad imitare i
vergognosi costumi di Caligola, di Nerone
e di Vitellio, coll'andar di notte travestito
e incappucciato per le bettole e
nei bordelli, cenando con dei mascalzoni,
attaccando delle risse, dalle quali
tornò talvolta colla faccia maltrattata da
pugni, e rompendo i bicchieri delle taverne
col gittar in aria delle grosse monete
di rame. Sopra tutto era egli spasimato
dietro alle corse de' cavalli nel
Circo, mostrandosi a spada tratta parziale
in que' giuochi della fazione Prasina,
che portava la divisa verde; di maniera
che anche mentr'egli col fratello
Augusto assisteva a quegli spettacoli,
più volte gli furono dette delle villanie
dall'emula fazione Veneta, vestita d'azzurro.
Innamorato specialmente di un
suo cavallo, appellato Volucre, o sia Uccello,
fece fare la statua di esso d'oro, e
seco la portava. Invece d'orzo voleva
che gli si desse uva passa con pinocchi;
e per cagion di esso s'introdusse il dimandare
per premio de' vincitori nel
corso un cavallo d'oro. Morto questo
cavallo, gli fece alzare un sepolcro nel
Vaticano. E tali erano i costumi e le capricciose
azioni di <i>Lucio Vero Augusto</i>.
</p>

<p>
Fin quando si facea la guerra de' Parti,
se ne preparò un'altra al settentrione
contra de' Romani <span class="fnote">[Capitolinus, in Marco Aurelio. Dio, lib. 71.]</span>. Avevano cominciato
i Marcomanni, creduti oggidì
abitatori della Boemia, ad infestare il
<span class="pagenum"><a name="Page_547" id="Page_547"></a>[547]</span>
paese romano; ma i generali che custodivano
quelle parti, per non esporre
l'imperio a questa pericolosa guerra,
nel tempo che si facea l'altra più importante
coi Parti, andarono sempre temporeggiando
e pazientando, finchè venisse
un tempo più opportuno da fiaccar
loro le corna. Terminata con felicità
l'impresa dell'Oriente, maggiormente
crebbe l'insolenza di essi Marcomanni;
anzi si venne a scorgere che quasi tutte
le nazioni barbare abitanti di là dal Rene
e dal Danubio, cominciando dall'Oceano,
fin quasi al mar Nero, erano in
armi ai danni dei Romani, sia che fosse
qualche lega fra loro, o pure che l'una
imparasse dall'esempio dell'altra a disprezzar
le forze della repubblica romana.
Fra que' popoli, tutti gente bellicosa
e fiera, e che parea congiurata alla rovina
de' Romani, oltre ai Marcomanni
principali fra essi, si contavano i Narisci,
gli Ermonduri, i Quadi, i Suevi, i Sarmati,
i Vandali, i Vittovali, i Rossolani, i
Basterni, i Costobochi, gli Alani, i Jazigi
ed altri, de' quali non si sa il nome.
Se dice il vero Dione, i Germani Transrenani
vennero fino in Italia, e recarono
de' gravissimi danni: il che par difficile
a credere. Fra i cadaveri di costoro uccisi,
furono ritrovate molte femmine
guernite di tutte armi. Così gli altri barbari
saccheggiarono varie provincie,
presero città, e sembra che s'impadronissero
di tutta la Pannonia, o almeno
di una parte di essa. Per attestato di
Pausania <span class="fnote">[Pausanias, lib. 10.]</span>, i Costobochi fecero delle
scorrerie fino in Grecia. Portate così
funeste nuove a Roma, riempirono tutta
la città di spavento; e tanto più, perchè
la peste avea fatto e facea tuttavia
un fier macello anche delle milizie romane.
Marco Aurelio <span class="fnote">[Capitolinus, in Marco Aurelio.]</span>, che con tutto
il suo bel genio alla virtù, e con tutti i
suoi studi, non giunse mai a conoscere
la falsità della sua religione pagana, nè
la verità della cristiana, di cui piuttosto
<span class="pagenum"><a name="Page_548" id="Page_548"></a>[548]</span>
fu persecutore, ricorse allora per aiuto
agl'idoli, facendo venir da tutte le parti
de' sacerdoti, anche di religioni straniere,
moltiplicando i sagrifizii e le preghiere
in così gran bisogno alle sorde sue
deità. Fece ancora quanti preparamenti
potè, per ammassar genti, e per reclutare
le quasi disfatte legioni. Restò per
un tempo ritardata la sua spedizione
dalla peste tuttavia mietitrice delle vite
umane; ma finalmente in quest'anno egli
si mosse da Roma in persona con
quelle forze che potè adunare. Insinuò
egli segretamente al senato, essere necessaria
l'andata di amendue gli Augusti,
trattandosi di una guerra sì strepitosa e
di tanta estensione; e questo fu decretato.
Non si fidava il saggio imperador
Marco Aurelio di mandar solo a cotale
impresa il fratello Lucio Vero, perchè
ne avea già sperimentata la codardia <span class="fnote">[Capitolinus, in Lucio Vero.]</span>;
e nè pur voleva lasciarlo solo in Roma,
affinchè egli in tanta libertà maggiormente
non s'immergesse negli eccessi, e
crescesse il suo disonore. Si misero dunque
in viaggio i due imperadori (ma
Lucio Vero con interna ripugnanza e
dispiacere) e pervennero sino ad Aquileja.
Truovasi nelle medaglie <span class="fnote">[Mediobarb., in Numism. Imper.]</span> di questo
anno, che i due Augusti presero <i>per
la quinta volta</i> il titolo d'<i>Imperadori</i>.
Non apparendo che vittoria alcuna, di
cui questo titolo è indizio, si fosse per
anche riportata contra de' Marcomanni,
improbabile non è, che sia con ciò significata
quella che <i>Avidio Cassio</i> ebbe coi
Bucoli, o sia coi pastori egiziani che si
erano ribellati. Da Vulcazio Gallicano <span class="fnote">[Vulcatius, in Avidio Cassio.]</span>
abbiamo che Cassio si portò anch'egli
alla guerra marcomannica; e però
dovrebbe essere succeduta prima la
ribellion d'essi pastori e la loro disfatta.
Dacchè si sollevarono <span class="fnote">[Dio, lib. 71.]</span> i suddetti Bucoli,
gente barbara e selvaggia, molti ne
furono presi; ma gli altri vestiti con
<span class="pagenum"><a name="Page_549" id="Page_549"></a>[549]</span>
abiti donneschi, e fingendosi le mogli
de' prigionieri, invitarono un centurione
romano a prendere l'oro preparato pel
riscatto de' prigionieri. In vece dell'oro,
trovò egli le spade nemiche, che gli tolsero
la vita. Cresciuto l'ardire in quella
gente, e tirata nel suo partito la maggior
parte degli Egiziani, con avere per
capo un Isidoro, valorosissima persona,
rimasero vittima del loro furore molte
soldatesche romane; saccheggi senza fine
furono fatti; e poco vi mancò che
non s'impadronissero della stessa Alessandria,
capitale allora dell'Egitto. E sarebbe
forse avvenuto, se non vi fosse
accorso colle sue genti <i>Avidio Cassio</i>
governatore della Soria. Non si attentò
egli di venire a giornata campale con
quella sterminata copia di gente fiera e
disperata; ma gli riuscì bene di seminar
fra loro la discordia: il che bastò per
opprimere i pertinaci, e per ridurre gli
altri alla sommessione. Quando ciò veramente
succedesse in questi tempi, potrebbe
ciò aver dato motivo agli Augusti
di prender di nuovo il titolo d'<i>Imperadori</i>.
Ma siccome le azioni e gli avvenimenti
dell'imperio di Marco Aurelio sono
a noi pervenuti senza distinzioni di
tempo, così malagevol cosa è il poter fissarne
gli anni precisi, e resta indeciso
chi meglio in questa oscurità l'indovini.
</p>

<hr />

<h2 class="hidden"><a name="CLXIX" id="CLXIX"></a>CLXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CLXIX</span>. Indizione <span class="scp">VII</span>.</td>
  </tr>
  <tr>
    <td><span class="sc">Sotero</span> papa 8.</td>
  </tr>
  <tr>
    <td><span class="sc">Marco Aurelio</span> imperad. 9.</td>
  </tr>
  <tr>
    <td><span class="sc">Lucio Vero</span> imperadore 9.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Quinto Sosio Prisco Senecione</span> e <span class="sc">Publio
Celio Apollinare</span>.
</p>

<p>
Al primo console, cioè a <i>Prisco</i>, ho
aggiunto il cognome di <i>Senecione</i>, che
si legge in una iscrizione <span class="fnote">[Thesaurus Novus Inscription., pag. 336,
num. 5.]</span>, da me altrove
riferita, trovandosi nell'altre memorie
<span class="pagenum"><a name="Page_550" id="Page_550"></a>[550]</span>
il solo di <i>Prisco</i>, che dovea essere
il più usato. La venuta dei due Augusti
ad Aquileja con un copiosissimo esercito,
seguita nell'anno precedente, per
testimonianza di Capitolino <span class="fnote">[Capitolinus, in Marco Aurelio.]</span>, produsse
buoni effetti; imperciocchè la maggior
parte dei rei e popoli barbari del
Settentrione non solamente cessarono
dalle ostilità, ma uccisero ancora gli autori
delle sedizioni, mostrando di voler
concordia coi Romani. E i Quadi rimasti
senza re protestavano di non voler
confermare il già eletto, se non precedeva
l'approvazion degl'imperadori. Andavano
anche arrivando ambasciatori
dei più di que' popoli ai luogotenenti generali
di essi Augusti, che chiedevano
pace. Tal positura d'affari colla giunta
della peste che già s'era inoltrata fino
Aquileja, ed avea consumata parte dell'armata,
e colla morte ancora di <i>Furio
Vittorino</i>, prefetto del pretorio, animava
Lucio Vero a fare istanza al fratello Augusto
per tornarsene a Roma a godervi
le solite sue delizie e i consueti passatempi.
Ma Marco Aurelio era di contrario
parere, insistendo sempre in dire,
che l'essersi ritirati i Barbari, e il mostrar
tanta voglia di pace, poteano essere
loro finzioni e ripieghi presi al vedere
un sì grande apparato d'armi dalla parte
de' Romani; e che bisognava andar
innanzi, e chiarir meglio, se i nemici operavano
daddovero, o fingevano. Ch'essi
due Augusti passassero il verno in
Aquileja, lo pruova il padre Pagi <span class="fnote">[Pagius, in Critic. Baron.]</span>
con alcuni passi di Galeno. Fu dunque
forzato contro sua voglia Lucio Vero a
seguitare il fratello Augusto nella Pannonia
e nell'Illirico, dove diedero buon
sesto alla quiete di quelle contrade, liberandole,
o pure avendole trovate libere
dalle nazioni barbare. Le medaglie <span class="fnote">[Mediobarbus, in Numism. Imper.]</span>
ci fan vedere preso da essi Augusti in
quest'anno <i>per la sesta volta</i> il titolo
d'<i>Imperadori</i>, senza che apparisca dove
<span class="pagenum"><a name="Page_551" id="Page_551"></a>[551]</span>
le lor milizie avessero guadagnata qualche
battaglia. Eusebio <span class="fnote">[Eusebius, in Chron.]</span> circa questi
tempi scrive, che i Romani combatterono
contra de' Germani, Marcomanni,
Quadi, Sarmati e Daci. E nelle medaglie <span class="fnote">[Mediobarbus, in Numismat. Imper.]</span>
battute nell'anno presente si trova
menzione d'una <i>Vittoria Germanica</i>,
e della <i>Germania soggiogata</i>, ed in oltre
dato a Marco Aurelio il titolo di <i>Germanico</i>:
tutte pruove, che si dovette menar
le mani, e che qualche vittoria toccò all'armi
romane. Capitolino <span class="fnote">[Capitol., in Marco Aurelio et Lucio Vero.]</span> ignorò
molte particolarità di questa guerra, e
più di lui certamente son da apprezzar
le medaglie. Ma che in quest'anno Marco
Aurelio conseguisse il nome di <i>Germanico</i>,
si può dubitarne non poco.
</p>

<p>
Adunque dappoichè si vide rimessa
la tranquillità nella Pannonia e nell'Illirico,
se ne tornarono i due Augusti da
Aquileja. Lucio Vero <span class="fnote">[Capit., in Marco Aurelio et Lucio Vero.]</span>, a cui parea
un'ora mille anni per rivedere le delizie
di Roma, tanto fece, tanto disse, che impetrò
licenza dal fratello di soddisfar al
suo volere verso il fine dell'anno, sebben
le parole di Galeno, riferite dal padre
Pagi, sembrano indicare che amendue
d'accordo s'inviassero alla volta di
Roma. Fuor di dubbio è, che viaggiando
essi unitamente in carrozza fra Concordia
ed Altino, Lucio Vero <span class="fnote">[Eutrop., in Breviar. Aurelius Victor, in
Epitome.]</span> fu improvvisamente
colpito da un accidente di apoplessia,
per cui perdè la favella. Cavatogli
sangue, e portato ad Altino, da lì a tre
giorni compiè il corso di sua vita. Le dicerie
cagionate da questa improvvisa
morte furono infinite, secondo la consuetudine
degli oziosi, de' maligni e degli
ignoranti, che tutti vogliono far da politici.
Vi fu dunque non poca gente, che
il credè portato all'altra vita per veleno
che dicea fatto a lui dare da <i>Faustina
Augusta</i> suocera sua, chi da <i>Lucilla</i> sua
moglie per gelosia di <i>Fabia</i>, sorella di
<span class="pagenum"><a name="Page_552" id="Page_552"></a>[552]</span>
lui, ch'era entrata seco in troppa confidenza,
o per altri infami intrighi donneschi,
o perchè egli con essa sua sorella
avesse tramato contro la vita di Marco
Aurelio; e che Agaclito suo favorito liberto
fosse stato adoperato per levar lui
di vita. Altri poi inventarono una favola,
cioè che Marco Aurelio con un coltello
dall'una parte avvelenato avendo tagliato
un pezzo di carne, ne desse a lui la
mortifera, e prendesse l'altra per sè:
ovvero che per mezzo di Posidipo suo
medico il facesse salassar fuor di tempo.
Ma così stabilita era la riputazione e il
concetto dell'integrità di Marco Aurelio,
che niuna onesta persona vi fu, che non
conoscesse la falsità di sì fatte immaginazioni.
L'aveva egli sempre amato, avea
tenuti segreti il più che poteva i di lui
difetti, benchè gli dispiacessero al sommo.
Comunque passassero quegli affari,
abbastanza si raccoglie da Capitolino <span class="fnote">[Capit., in Marco Aurelio.]</span>
che Marco Aurelio venne in quest'anno
a Roma, pregò il senato a voler accordare
al defunto Lucio Vero gli onori divini,
il cui corpo fu posto nel sepolcro
di Adriano. Gli assegnò ancora de' Flamini,
ed altri sacri ministri, come si costumava
con gli Augusti, empiamente
deificati. Le zie e le sorelle di esso Lucio
Vero furono provvedute di assegni convenevoli
al loro stato. Trattò bene, e
regalò tutti i di lui liberti, benchè la maggior
parte fossero gente cattiva che si
era abusata della debolezza del padrone
in addietro; ma dopo qualche tempo
con apparenza di onorarli, ne liberò la
corte, ritenendo solamente <i>Eletto</i>, quel
medesimo, che a suo tempo vedremo uccisore
di Commodo Augusto, figliuolo
del medesimo imperadore. Andò poscia
Marco Aurelio in senato per ringraziare
i padri degli onori compartiti al defunto
fratello, e destramente lasciò capire che
tutti i felici successi della guerra partica
non erano provenuti dai suoi consigli
e provvedimenti, e che da lì innanzi passerebbono
meglio gli affari.
</p>

<p>
<span class="pagenum"><a name="Page_553" id="Page_553"></a>[553]</span>
</p>

<hr />

<h2 class="hidden"><a name="CLXX" id="CLXX"></a>CLXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXX</span>. Indizione <span class="scp">VIII</span>.</td>
  </tr>
  <tr>
    <td><span class="sc">Sotero</span> papa 9.</td>
  </tr>
  <tr>
    <td><span class="sc">Marco Aurelio</span> imperad. 10.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Cornelio Cetego</span> e <span class="sc">Cajo
Erucio Claro</span>.
</p>

<p>
Non s'ingannò l'Augusto Marco Aurelio
in dubitare che i barbari settentrionali
con finto animo avessero trattato di
pace nell'anno precedente. In fatti nel
presente, ripigliate l'armi, ricominciarono
i Marcomanni con gli altri popoli
di sopra nominati, e con altri mentovati
da Capitolino <span class="fnote">[Capitol., in Marco Aurelio.]</span>, le ostilità contro le
provincie romane, forse animati dal sapere
quanta strage avesse fatta la pestilenza
nelle legioni romane. Il peggio era,
che la medesima peste era tornata ad infierire
in Roma; e però mancavano i soldati,
ed anche l'altro nerbo principale
di chi vuole far guerra, cioè il danaro;
nè in sì calamitosi tempi sofferiva il cuore
al buon imperadore di smugnere con
imposture nuove i popoli afflitti. Che fece
egli dunque? Ricorse a dei ripieghi riserbati
alle gravi angustie della repubblica.
Non erano mai ammessi alla milizia
i servi, o vogliam dire schiavi; e di
questi il numero a que' tempi era incredibile
nel romano imperio. Per valersene
alla guerra, fece conceder loro la libertà,
e ne formò alcune legioni, con dare ad
essi il nome di <i>Volontari</i>. Altrettanto si
era praticato nelle necessità della guerra
Punica a' tempi della repubblica. Volle
ancora, che i gladiatori, benchè persone
infami, seco venissero alla guerra, e che
in vece di scannarsi fra loro, impiegassero
la lor destrezza in favor della patria
con uso migliore. Prese inoltre al suo
soldo i banditi della Dalmazia, della
Dardania e molte compagnie di Germani,
acciocchè servissero contro gli stessi
Germani. In tal guisa mise insieme una
poderosissima armata. Ma non reggendo
il suo erario a sì gravi spese, nè volendo
<span class="pagenum"><a name="Page_554" id="Page_554"></a>[554]</span>
egli, siccome dissi, aggravar i popoli, si ridusse
a vendere al pubblico incanto nella
piazza di Trajano gli ornamenti del palazzo
imperiale e i vasi preziosi e fin le
vesti della moglie e le gemme trovate
negli scrigni di Adriano. Durò due mesi
questo incanto, e tanto oro se ne ricavò,
che bastò al bisogno della guerra. Finita
poi essa, mandò fuori un editto, invitando
i compratori di que' preziosi arredi
a restituirli pel medesimo prezzo. E chi
non volle renderli, non ebbe per questo
vessazione alcuna. Siccome osservammo
di sopra all'anno 151, probabilmente
Zonara s'è ingannato con attribuir questo
fatto ad Antonino Pio, che non ebbe
come Marco Aurelio necessità sì premurose
di far danaro. Erasi ritirato il
buon imperadore, non so se per godere
della villeggiatura, o pure per guardarsi
dalla peste, a Palestrina. Quivi la morte
gli rapì il suo terzogenito, appellato <i>Vero</i>,
per un tumore natogli sotto un orecchio,
inutilmente tagliato. Era egli in
età di sette anni, ed avea già conseguito
il titolo di <i>Cesare</i>. Non più che cinque
giorni volle il padre che durasse il suo
lutto; consolò i medici che infelicemente
l'aveano curato; e tornò fresco al maneggio
degli affari pubblici, essendosi
sempre osservata in questo imperador
filosofo la medesima uguaglianza d'animo
e di volto, tanto nella buona che nella
avversa fortuna. Non permise egli che
s'interrompessero per la morte del figliuolo
i giuochi capitolini di Giove, che
s'incontrarono in sì funesta occasione:
solamente ordinò che si alzassero statue
al defunto fanciullo, e l'immagine sua
d'oro fosse portata ne' giuochi circensi.
Era egli in procinto di muoversi per andare
alla guerra, quando pensò di rimaritar
la figliuola <i>Lucilla</i>, rimasta vedova
del morto Lucio Vero Augusto. Scelse
dunque per marito di lei <i>Claudio Pompejano</i>,
di origine Antiocheno, e figliuolo
d'un cavalier romano, considerata sopra
tutto la di lui onoratezza e saviezza.
Ma tra perchè egli non era della
<span class="pagenum"><a name="Page_555" id="Page_555"></a>[555]</span>
prima nobiltà, e si trovava molto inoltrato
nell'età, tanto essa <i>Lucilla</i>, che
portava il titolo di Augusta, ed era figliuola
di un Augusto, quanto <i>Faustina</i>
imperadrice sua madre, non sapevano
dirigere un sì fatto parentado.
</p>

<hr />

<h2 class="hidden"><a name="CLXXI" id="CLXXI"></a>CLXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXXI</span>. Indizione <span class="scp">IX</span>.</td>
  </tr>
  <tr>
    <td><span class="sc">Eleuterio</span> papa 1.</td>
  </tr>
  <tr>
    <td><span class="sc">Marco Aurelio</span> imperad. 11.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Septimio Severo</span> per la seconda
volta e <span class="sc">Lucio Aufidio Erenniano</span>.
</p>

<p>
Sino a questi tempi tenne <i>Sotero</i> il
pontificato romano, e nel presente anno
sostenne col martirio la verità della
Religion Cristiana. Contuttochè Marco
Aurelio imperadore tanti lumi avesse
dalla filosofia, pure, siccome già dissi,
non giunse mai a discernere la vanità
de' suoi idoli e la falsità della credenza
dei Pagani. Anzi, come zelante dell'onore
de' suoi dii, permise che si perseguitassero
i Cristiani, di maniera che
Eusebio <span class="fnote">[Eusebius, in Chron. et in Histor. Eccl.]</span> ed altri antichi scrittori
mettono sotto di lui la quarta persecuzione
del Cristianesimo, per cui nella
Gallia e nell'Asia moltissimi eroi della
Fede di Cristo riceverono la corona del
martirio. Celebri sopra gli altri furono
i santi martiri <i>Policarpio</i> e <i>Giustino</i>. Anche
in Roma toccò questo glorioso fine
a santo <i>Sotero</i> papa. Non accadeva disgrazia
al romano imperio, in cui i falsi
sacerdoti del gentilesimo non inveissero
contra de' Cristiani, attribuendo l'ira
dei loro sognati dii allo sprezzo che ne
mostravano gli adoratori di un solo Dio.
La fierissima peste accaduta in questi
tempi dovette maggiormente inasprir la
loro rabbia contro i seguaci di Cristo.
A Sotero succedette nella cattedra romana
<i>Eleuterio</i>. E tuttochè i santi <i>Melitone</i>
vescovo di Sardi ed <i>Apollinare</i>
vescovo di Jerapoli circa questi tempi
esibissero le apologie del Cristianesimo
<span class="pagenum"><a name="Page_556" id="Page_556"></a>[556]</span>
a Marco Aurelio Augusto, nè egli aprì
mai gli occhi, nè si rallentò il rigore
contro ai Cristiani. Era già marciato in
persona esso imperadore verso la Pannonia
inondata dai popoli barbari. Siccome
questa fu una delle più pericolose
e memorande guerre che si avessero i
Romani, così sarebbe da desiderare che
la storia ce ne avesse conservate le memorie.
Ma noi non ne abbiamo che un
solo scuro abbozzo, e senza distinzione
di tempi. Probabil è, che solamente nell'anno
presente Marco Aurelio desse
principio alle militari sue imprese; ma
cosa egli operasse nol sappiamo. Le medaglie <span class="fnote">[Mediobarbus, in Numismat. Imper.]</span>
non parlano di alcuna sua
vittoria, e ci mostrano solamente un
ponte, sul quale egli passa con alquanti
soldati. Abbiamo bensì, che in Roma si
celebrarono i decennali del di lui imperio,
cioè che si fecero feste, sagrifizii e
giuochi pel decennio compiuto del suo
savio governo, con far dei pubblici voti,
acciocchè salvo egli giungesse al secondo
decennio. Fioriva in questi tempi in Roma
il celebre medico <i>Galeno</i> o sia <i>Gallieno</i>,
come vien chiamato da altri, nativo
di Pergamo in Asia <span class="fnote">[Galenus, de Prognosticis.]</span>. Di colà Marco
Aurelio l'avea fatto venire ad Aquileja,
nell'anno 169, e poi condottolo a Roma.
Sommamente desiderando di averlo
a' suoi fianchi in questa spedizione, gliene
scrisse. Ma avendolo istantemente
pregato Galeno di lasciarlo a Roma,
perchè non gli dovea piacere la vita militare,
accompagnata da parecchi incomodi
e pericoli, se ne contentò il buono
imperadore, ma con obbligarlo ad assistere
alla sanità di <i>Commodo Cesare</i> suo
figliuolo, il qual fu veramente malato
durante la lontananza del padre. Noi
sappiamo che fra gli uffiziali, i quali si
distinsero nella suddetta spedizione contra
de' Marcomanni e degli altri Barbari,
si contarono <i>Claudio Pompejano</i>, genero
dell'imperadore, ed <i>Avidio Cassio</i>, che
poi si ribellò, ed <i>Elvio Pertinace</i> che fu
<span class="pagenum"><a name="Page_557" id="Page_557"></a>[557]</span>
col tempo imperadore. Avea quest'ultimo
calcati vari posti militari, e si trovava
di quartiere nella Dacia; ma per
alcune relazioni de' suoi malevoli Marco
Aurelio il levò di là. Pompejano, che ne
conosceva il valore e il merito, il volle
per suo ajutante, ed egli salì con tal
congiuntura in sì fatta riputazione, che
meritò di essere creato senatore. Anzi
chiaritosi l'imperadore che i sospetti
della di lui onoratezza erano proceduti
da mere calunnie, maggiormente dipoi
l'amò, e il promosse ai primi onori. Attesta
Dione <span class="fnote">[Dio, lib. 71.]</span>, che in qualche battaglia
i Marcomanni furono superiori ai Romani,
e che in una d'esse perdè la vita
<i>Marco Vindice</i> prefetto del pretorio, a
cui l'Augusto Marco Aurelio fece alzare
tre statue in Roma. Un altro de' suoi
prefetti del pretorio fu <i>Rufo Basseo</i>, poveramente
nato, e che nè pure avea
studiato lettere. La sua fortuna, il suo
valore, la sua bontà compensarono i
difetti della nascita, e l'alzarono in fine
a grado così sublime.
</p>

<hr />

<h2 class="hidden"><a name="CLXXII" id="CLXXII"></a>CLXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXXII</span>. Indizione <span class="scp">X</span>.</td>
  </tr>
  <tr>
    <td><span class="sc">Eleuterio</span> papa 2.</td>
  </tr>
  <tr>
    <td><span class="sc">Marco Aurelio</span> imperad. 12.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Massimo</span> e <span class="sc">Orfito</span>.
</p>

<p>
Quai prenomi e nomi avessero questi
due consoli, non si è potuto accertatamente
scoprire fin qui. Nell'anno presente,
per quanto sembra risultar dalle medaglie <span class="fnote">[Mediobarbus, in Numismat. Imper.]</span>,
la vittoria accompagnò il valore
dell'armi romane nella guerra coi Marcomanni.
In esse comparisce la <i>Vittoria
Germanica</i>, la <i>Germania soggiogata</i>, e
truovasi anche il titolo di <i>Germanico</i>
dato a Marco Aurelio. Quel solo che
non si sa intendere, punto non si vede
moltiplicato il titolo d'<i>imperadore</i> ad
<span class="pagenum"><a name="Page_558" id="Page_558"></a>[558]</span>
esso Augusto, come pur solea praticarsi
dopo qualche insigne vittoria. Può anche
mettersi in dubbio, s'egli per anche
ricevesse il cognome di <i>Germanico</i>. Ma
se non sappiamo il quando, abbiamo
almen sicure notizie da Capitolino <span class="fnote">[Capitol., in Marco Aurelio.]</span> e
da Dione <span class="fnote">[Dio, lib. 71.]</span>, ch'egli ridusse i Marcomanni
al Danubio, e che nel voler essi
passare quel gran fiume, diede loro una
solenne rotta, e liberò la Pannonia dal
giogo de' Marcomanni, Sarmati e Vandali.
Parte del bottino fatto in quella
fortunata azione, siccome composto di
roba tolta ai sudditi della Pannonia,
volle che fosse restituita ai poveri paesani.
Del resto pesatamente procedeva il
savio imperadore in sì pericolose congiunture,
senza voler azzardare le battaglie
a capriccio e sapeva temporeggiare
per cogliere i vantaggi. Che se negli affari
civili nulla mai determinava senza
averli conferiti prima co' suoi consiglieri,
molto più ciò praticava in quei della
guerra, dove la prudenza ed accortezza
ottien più d'ordinario che la forza. Nè
s'intestava del suo parere; solendo dire:
<i>Più conveniente è ch'io segua il consiglio
di tanti e sì saggi amici, che tanti e sì
saggi amici seguitino il parere di me solo.</i>
Per altro era egli costante nelle fatiche,
sebben molti il biasimavano, perchè un
filosofo par suo volesse menar la vita fra
l'armi e fra i pericoli della guerra: vita
che non si accordava punto colle massime
degli altri filosofi: pure egli con lettere
o colla viva voce facea conoscere
giusto e lodevole il suo operare, trattandosi
del bene della repubblica, per cui
si dee sofferire e sagrificar tutto. Nè
per quante lettere gli scrivessero da Roma
gli amici, affinchè lasciato il comando
ai generali, venisse al riposo, mai non
si volle muovere, finchè non ebbe dato
fine a questa guerra, che riuscì più lunga
di quel che su le prime si credeva.
</p>

<p>
<span class="pagenum"><a name="Page_559" id="Page_559"></a>[559]</span>
</p>

<hr />

<h2 class="hidden"><a name="CLXXIII" id="CLXXIII"></a>CLXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXXIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Eleuterio</span> papa 5.</td>
  </tr>
  <tr>
    <td><span class="sc">Marco Aurelio</span> imperad. 13.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Severo</span> per la seconda
volta e <span class="sc">Tiberio Claudio Pompejano</span>.
</p>

<p>
Il secondo console, cioè <span class="sc">Pompejano</span>,
non è già il genero di Marco Aurelio,
siccome colla sua consueta accuratezza
osservò l'incomparabile Noris <span class="fnote">[Noris, Epist. Consulari.]</span>. Non
gli ho io dato il prenome di <i>Tito</i>, come
fan gli altri, perchè in un'iscrizione dal
Doni e da me riferita <span class="fnote">[Thesaurus Novus Inscription., pag. 338.]</span>, il veggo chiamato
<span class="sc">Tiberio</span>, con prenome più usitato
dalla famiglia Claudia. Le medaglie <span class="fnote">[Mediobarbus, in Numismat. Imperat.]</span>
ancora di quest'anno parlano della <i>Vittoria
Germanica</i> e della <i>Germania soggiogata</i>,
e nominato <i>Germanico Augusto</i>
l'imperator Marco Aurelio; ma senza
ch'egli porti altro titolo che d'<i>Imperadore
per la sesta volta</i>, com'egli era chiamato
negli anni addietro. Non è improbabile,
che in questo verno succedesse
la vittoria che, per attestato di Dione <span class="fnote">[Dio, lib. 71.]</span>,
riportarono i Romani, combattendo coi
popoli Jazigi sul Danubio agghiacciato,
con far di molte prodezze. Fors'anche
potrebbe appartenere all'anno presente
ciò che narra Vulcazio Gallicano nella
vita di Avidio Cassio <span class="fnote">[Vulcat., in Avidio Cassio.]</span>. Voleva costui
essere rigidissimo custode della disciplina
militare, e si pregiava di essere chiamato
un altro Marco. Di tal sua severità,
che più convenevolmente si dovea chiamare
crudeltà, molti esempli si raccontavano.
Fra gli altri uno è il seguente.
Comandava egli un corpo dell'armata
cesarea alle rive del Danubio. Avendo
un dì alcuni de' suoi capitani adocchiato
di là dal fiume una brigata di tremila
Sarmati, che non faceano buona guardia,
senza che nè Cassio nè i tribuni lo
sapessero, con poca gente passarono
<span class="pagenum"><a name="Page_560" id="Page_560"></a>[560]</span>
improvvisamente il fiume, diedero loro
addosso e li disfecero, con far anche un
riguardevol bottino. Ritornati al campo
que' centurioni, tutti lieti andarono a
presentarsi a Cassio, sperando un bel
premio per l'impresa felicemente riuscita.
Il premio fu, che egli fece immantinente
giustiziar tutti, e col gastigo degli
schiavi (rigore senza esempio), cioè colla
croce, dicendo che si sarebbe potuto
dare che i Barbari avessero finta quella
negligenza per tirare alla trappola i Romani,
e che non s'avea a mettere così a
repentaglio la riputazion del romano
imperio. E perciocchè a cagion di questa
sì rigorosa giustizia l'esercito suo si
mosse a sedizione, saltò Cassio fuor della
tenda in soli calzoni, gridando: <i>Ammazzate
me, se avete tanto ardire, ed
aggiugnete questo delitto all'altro della
disciplina da voi trasgredita.</i> Questo suo
non temere fu cagione che i soldati temessero
daddovero, e si quetassero. Ma
divolgata una sì fatta azione, mise tal
terrore ne' Barbari, che spedirono a Marco
Aurelio, lontano allora da quelle contrade,
supplicandolo di dar loro la pace
per cento anni avvenire. Al rovescio di
Cassio era esso imperadore tutto amorevolezza
e bontà verso de' soldati, e
ben li trattava; ma non volea già che
dessero la legge a lui <span class="fnote">[Dio, lib. 71.]</span>. Dopo una
sanguinosa battaglia, riuscita felice all'armi
romane, gli dimandarono i soldati
paga doppia o altro donativo. Nulla
volle dar loro con dire, <i>che il di più
del solito che avesse dato, bisognava cavarlo
dal sangue de' loro parenti, e ch'egli
ne avrebbe renduto conto a Dio</i>. Nè
cessava l'infaticabil Augusto, sbrigato
ch'era dalle faccende militari, di ascoltare
e decidere le cause e liti occorrenti. Si
trovava egli nella città di Sirmio, sua ordinaria
residenza durante questa guerra;
benchè Paolo Orosio <span class="fnote">[Orosius, in Histor.]</span> scriva ch'egli
per tre anni si fermò a Carnunto, città
vicina a Vienna d'oggidì, quando arrivò
<span class="pagenum"><a name="Page_561" id="Page_561"></a>[561]</span>
<i>Erode Attico</i> <span class="fnote">[Philostr., in Herode Attico.]</span> celebre oratore di questi
tempi, e stato già console, per cagion
di una lite assai calda ch'egli avea con
la sua patria Atene. Vi giunse anche il
deputato degli Ateniesi, per nome <i>Demostrato</i>,
che fu ben accolto da Marco Aurelio,
principe naturalmente inclinato a
favorir le comunità più che i privati.
Prese ancora la protezione della città
<i>Faustina Augusta</i>, la quale, secondo l'uso
di altre imperadrici, accompagnava il
marito Augusto alla guerra; e fino una
lor figliuola di tre soli anni, facendo carezze
al padre Augusto, gittandosi a' suoi
piedi, e balbettando gli raccomandava la
causa degli Ateniesi. Di tutto informato
Erode Attico, allorchè si dovette trattar
la causa davanti all'imperadore, lasciatosi
trasportar dall'ira fuori di strada, a
visiera calata declamò contro al medesimo
imperadore, con giungere fino a rimproverargli,
che si lasciasse governar da
una donna e da una fanciulla di tre anni.
E perchè <i>Ruffo Basseo</i> capitan delle
guardie gli disse, <i>che questa maniera di
parlare gli potrebbe costar la vita</i>, Erode
gli rispose, <i>che un uomo della sua età</i>
(era assai vecchio) <i>nulla avea da temere</i>;
e voltategli le spalle se ne andò via. Marco
Aurelio senza mai scomporsi, senza
fare un gesto indicante noia o sdegno,
partito che fu Erode, tranquillamente
disse all'avvocato degli Ateniesi, che dicesse
le loro ragioni. Era Demostrato
uomo eloquentissimo, seppe ben vivamente
rappresentarle. Ascoltò Marco
Aurelio, ed allorchè intese le maniere,
colle quali Erode e i suoi liberti opprimevano
il popolo di Atene, non potè
trattener le lagrime, perchè grande stima
professava ad Erode Attico, uomo
insigne, e stato suo maestro, ma ben più
amava i suoi popoli. Tuttavia non volle
pronunziare sentenza alcuna contro di
Erode. Solamente decretò alcuni leggeri
gastighi contro ai di lui insolenti liberti,
e provvide all'indennità degli Ateniesi.
Erode da lì a qualche tempo, per tentare
<span class="pagenum"><a name="Page_562" id="Page_562"></a>[562]</span>
se Marco Aurelio, venuto in Asia, era
in collera con lui, gli scrisse, come lagnandosi
di non ricevere più sue lettere,
quando di tante dianzi era favorito; e il
buon imperadore gli diede un'ampia risposta,
piena di amichevoli espressioni,
con far anche scusa dell'essere stato
obbligato a condannar persone appartenenti
a lui. Certamente (dice qui il Tillemont <span class="fnote">[Tillemont, Mémoires des Empereurs.]</span>)
ci saran ben de' Cristiani, ai
quali nel dì del giudizio farà vergogna
questo dolce operare di un imperadore,
ed imperadore pagano.
</p>

<hr />

<h2 class="hidden"><a name="CLXXIV" id="CLXXIV"></a>CLXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXXIV</span>. Indizione <span class="scp">XII</span>.</td>
  </tr>
  <tr>
    <td><span class="sc">Eleuterio</span> papa 4.</td>
  </tr>
  <tr>
    <td><span class="sc">Marco Aurelio</span> imperad. 14.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Gallo</span> e <span class="sc">Flacco</span>.
</p>

<p>
Nulla di più sappiamo di questi consoli.
Ho io prodotta una nobile iscrizione <span class="fnote">[Thesaurus Novus Inscription., pag. 338.]</span>
col C. CALPVRNIO FLACCO, L.
TREBIO GERMANO COS., congetturando
che questa si potesse riferire all'anno
presente, e che quel <i>Germanico</i> forse sostituito
a <i>Gallo</i> nelle calende di luglio, o
pure ne' mesi seguenti. Se sia o non sia
ragionevole tal conghiettura, ne giudicheranno
i lettori. Al vedere nelle medaglie <span class="fnote">[Mediobarb., in Numism. Imperat.]</span>
di quest'anno, che l'imperador
Marco Aurelio prese <i>per la settima volta
il titolo d'Imperadore</i>, senza timor
di errare, veniamo a conoscere ch'egli
riportò qualche vittoria contra de' Barbari.
Secondo tutte le apparenze, questa
fu la descritta da Dione <span class="fnote">[Dio, lib. 71.]</span>. Erasi inoltrata
l'armata romana nel paese de' Quadi,
e vi era in persona lo stesso imperadore.
In un sito svantaggioso fu essa
ristretta da innumerabil copia di Barbari
che presero tutti i passi, senza che i Romani
potessero a lor talento dar la battaglia.
Eccessivo era il caldo della stagione,
nè acqua si trovava in quella
<span class="pagenum"><a name="Page_563" id="Page_563"></a>[563]</span>
parte. Andavano differendo i Barbari il
combattimento sperando di cogliere i
nemici snervati ed avviliti per la sete. In
fatti, ad un estremo pericolo era ridotta
l'armata romana, se un improvviso accidente
non avesse provveduto al bisogno.
Imperciocchè ecco in un subito
annuvolarsi il cielo, e cadere una dirotta
pioggia. Ogni soldato allora tutto lieto
stese i suoi elmi e scudi per raccoglier
l'acqua cadente, abbeverando sè stesso
e i cavalli, e tutti si riconfortarono. All'incontro
i Barbari, veggendo fallita la
loro speranza di vincerli colla sete, e
credendoli tuttavia indeboliti pel patimento
preceduto, attaccarono la zuffa.
Forse anche prima l'aveano attaccata,
immaginando troppo spossati i Romani
e i lor cavalli, onde non potessero resistere.
Generosamente combatterono i
Romani rinvigoriti dall'acqua cadente;
ma quel che portò loro la vittoria, fu
una scappata di fulmini addosso all'esercito
barbarico, e un fuoco aereo che
cadeva solamente addosso ai medesimi
Barbari, confessato miracoloso dallo
stesso Dione gentile. In somma rimasero
interamente sconfitti i Barbari, liberati i
Romani, ed ognuno confessò essere stata
prodigiosa così gran vittoria. Era solito
Marco Aurelio ad aspettare dal senato
il decreto di moltiplicare il titolo
d'<i>imperadore</i>, segnale di qualche nuova
vittoria. A cagion della suddetta, che
riuscì cotanto luminosa, fu egli proclamato
<i>Imperatore per la settima volta</i> dal
vincitore esercito. Ne scrisse poi egli al
senato in occasione di notificargli il felicissimo
e mirabil successo delle sue armi:
e il senato non solamente approvò
il fatto, ma dichiarò anche Faustina Augusta
sua moglie <i>madre degli eserciti</i>.
</p>

<p>
Ora, conoscendo anche i Pagani per
miracoloso il descritto avvenimento, chi
fra essi ne attribuì la cagione a un incantesimo
di Arnufi mago egiziano, chi
ad un altro mago caldeo appellato Giuliano,
chi alle preghiere del medesimo
Marco Aurelio, come si può vedere presso
<span class="pagenum"><a name="Page_564" id="Page_564"></a>[564]</span>
Dione <span class="fnote">[Dio, lib. 70.]</span>, Capitolino <span class="fnote">[Capitol., in Marco Aurelio.]</span> ed altri antichi
scrittori <span class="fnote">[Themistius, in Oration. ad Imp. Theodosium.
Claudianus, in Sexto Consulatu Honorii.]</span>. E nella colonna Antonina
effigiato tuttavia si scorge un Giove
che manda pioggia e fulmini nello stesso
tempo dal cielo: con che s'avvisarono i
Pagani di attribuire tal grazia al loro
Giove. Ma è ben più da credere agli antichissimi
scrittori, i quali attestano che
i Cristiani, militanti allora in gran numero
nell'oste di Marco, Aurelio, veggendo
il comune periglio, ritiratisi in
disparte, colle ginocchia a terra implorarono
l'aiuto del vero Dio, ed impetrarono
quel miracolo. Che poi vi fosse una
legione tutta di Cristiani, ch'essa fosse
appellata di Melitene, e venisse poi soprannominata
la Fulminatrice, questo è
dubbioso, e l'ultimo, secondo le osservazioni
degli eruditi, non sussiste punto.
Un buon fondamento bensì abbiamo di
credere ottenuta quella vittoria per intercession
de' Cristiani, asserendolo, per
testimonianza di Eusebio <span class="fnote">[Euseb., Histor. Ecclesiast., lib. 5, cap. 5.]</span>, santo Apollinare
vescovo di Jerapoli, vivente allora,
e Tertulliano <span class="fnote">[Tertullianus, Apologet., c. 5.]</span> vicino a questi tempi,
san Girolamo, san Gregorio di Nissa
ed altri antichi. Anzi il suddetto Tertulliano
scrive aver lo stesso Marco Aurelio
in una lettera al senato romano attribuito
questo prodigio alle preghiere
de' Cristiani, quantunque ne parlasse con
qualche dubbio, per non comparir troppo
credulo ad una religione cotanto odiata
dagl'idolatri Gentili. Parlasi poi nelle
medaglie <span class="fnote">[Mediobarb., in Numism. Imp.]</span> di qualche vittoria riportata
da Marco Aurelio sopra i Sarmati. A
quanto si è detto di sopra de' costumi di
questo imperadore, si vuol ora aggiungere
ch'egli ebbe in uso di tenere delle
spie dappertutto, non già <span class="fnote">[Capitol., in Marco Aurelio.]</span> per far danno
altrui, ma solamente per saper ciò
che si dicea di lui. Niun caso poi facea
<span class="pagenum"><a name="Page_565" id="Page_565"></a>[565]</span>
delle sciocche o maligne dicerie e detrazioni
che udiva della sua persona. Ma se
trovava ben fondata la lor censura, serviva
ciò a lui per emendarsi; chè questo
era l'unica mira sua. Trovandosi egli
appunto a questa guerra, fu informato
dei lamenti che facea il popolo romano,
per aver condotto via sì gran brigata di
gladiatori, de' sanguinosi combattimenti
de' quali viveano spasimati i Romani; e
per avere ordinato che le commedie, o
vogliam dire le buffonerie de' pantomimi,
si facessero in ora più tarda, per non
impedire i negozii de' mercatanti. Imperciocchè
pareva ai Romani, che l'imperadore,
con privarli de' consueti divertimenti
e sollazzi, li volesse far tutti diventare
filosofi. Ora egli mandò ordine,
che si facessero gli usati spettacoli, deputando
a ciò i nobili, che aveano miglior
borsa, e più degli altri poteano rallegrare
il popolazzo.
</p>

<hr />

<h2 class="hidden"><a name="CLXXV" id="CLXXV"></a>CLXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXXV</span>. Indizione <span class="scp">XIII</span>.</td>
  </tr>
  <tr>
    <td><span class="sc">Eleuterio</span> papa 5.</td>
  </tr>
  <tr>
    <td><span class="sc">Marco Aurelio</span> imperad. 15.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Calpurnio Pisone</span> e <span class="sc">Marco Salvio
Giuliano</span>.
</p>

<p>
Siccome altrove <span class="fnote">[Thesaurus Novus Inscript., pag. 338.]</span> ho io accennato,
sarebbe da vedere, se questo <i>Giuliano</i>
console potesse essere il medesimo che
<i>Marco Didio Giuliano Severo</i>, il quale a
suo tempo ci comparirà assunto al trono
imperiale: giacchè Erodiano attesta
ottenuto da lui il consolato prima dell'imperio,
e si sa da Sparziano <span class="fnote">[Spartianus, in Juliano.]</span> aver
egli avuto per collega in questa dignità
<i>Pertinace</i>, il quale divenne anch'egli
imperadore, e forse potrebbe essere stato
sostituito a <i>Pisone</i> nell'anno presente.
Di Pertinace scrive Capitolino <span class="fnote">[Capitol., in Pertinace.]</span>, che
egli liberò la Retia e il Norico dai nemici,
ed in ricompensa fu disegnato
<span class="pagenum"><a name="Page_566" id="Page_566"></a>[566]</span>
console da Marco Aurelio, senza che se
ne sappia l'anno preciso. Ma, per attestato
di Dione <span class="fnote">[Dio, lib. 71.]</span>, molti ne mormorarono,
perchè egli era bassamente nato.
Nulla più resisteva alle armi vittoriose
di Marco Aurelio, a cui era riuscito di
ridurre in somme angustie i Marcomanni
e i Quadi. Avea egli anche messi di
presidio ne' lor paesi ventimila armati
in siti ben fortificati; e tuttochè quei
popoli ricalcitrassero per qualche tempo
ancora, pure forzati furono a sottomettersi,
coll'impetrare un accordo, in cui
si obbligarono di non abitare per certo
tratto in vicinanza del Danubio. I Jazigi,
già sconfitti dai Romani, finchè poterono,
tennero forte, ed imprigionarono <i>Bonadaspe</i>
re loro, perchè avea inviato dei
deputati a Marco Aurelio per trattare
di pace. Ma, incalzati sempre più dalla
armata de' Romani, si ridussero anche
essi ad umiliarsi. Nulla poterono impetrare
la prima volta, perchè di loro non
si fidava l'imperadore; ma in fine venuto
<i>Zantico</i> lor nuovo re coi principali
della nazione a' piedi di Marco Aurelio,
ottenne con alcune condizioni la
pace. Una d'esse condizioni era la restituzion
de' prigionieri, che ascese a centomila
persone, oltre ai fuggiti, morti o
venduti. Diedero in oltre a Marco Aurelio
ottomila uomini a cavallo di lor nazione,
cinquemila de' quali furono spediti nella
Bretagna: segni tutti di una gran possanza
di que' popoli. Anch'essi furono
obbligati ad abitar lungi dal Danubio più
ancora de' Marcomanni. Non fecero di
meno i Narisci, i Buri, ed altre di quelle
barbare nazioni. Tutte implorarono
la pace dal temuto Augusto <span class="fnote">[Capitolinus, in Marco Aurelio.]</span>: e chi si
sottomise, chi entrò in lega, chi provvide
di soldatesche. A molti di costoro diede
egli delle terre nella Dacia, e nella Pannonia,
nella Mesia, nella Germania, e
gran quantità di Marcomanni rimandò ad
abitare in Italia. Ma perchè alcuni di
<span class="pagenum"><a name="Page_567" id="Page_567"></a>[567]</span>
costoro posti a Ravenna <span class="fnote">[Dio, lib. 71.]</span> tentarono
d'impadronirsi di quella città, a tutti
costoro diede poi sussistenza di là dall'Alpi.
Tale per certo era la bontà e la
equità di questo imperadore, che trattava
i nemici stessi, prigioni o sottomessi,
come amici. Merita anche d'essere osservato
nelle iscrizioni raccolte dal Grutero
e da me, che molti soldati portavano
il nome di <i>Marco Aurelio</i>. Potrebbe
credersi che fossero liberti suoi; ma più
probabilmente furono persone di nazioni
straniere, che venute al suo soldo meritarono
in premio il nome dello stesso
imperadore.
</p>

<p>
Con questa felicità avea l'Augusto
Marco Aurelio domate quelle barbare
genti, e conseguito per questo il titolo
di <i>Germanico</i> e <i>Sarmatico</i> <span class="fnote">[Mediobarbus, in Numismat. Imperator.]</span>. Era anche
dietro a dare un nuovo sistema ai
conquistati paesi, meditando di far della
Marcomannia e della Sarmazia due provincie
romane, governate da pretori o
proconsoli romani, quando gli convenne
interrompere questi disegni per una noiosa
novità occorsa nell'anno presente.
<i>Avidio Cassio</i>, di cui s'è parlato di sopra,
dopo essere intervenuto alla guerra
marcomannica <span class="fnote">[Vulcat., in Avidio Cassio. Dio, lib. 71.]</span>, d'ordine di Marco
Aurelio se ne tornò al governo della
Siria o sia della Soria, e quivi formò
una fiera ribellione. Era egli originario
di quel paese: il che diede poi motivo
allo stesso Augusto di ordinare che da
lì innanzi niuno potesse avere il governo
di quelle provincie, ove fosse nato, o
dalle quali traessero origine i suoi maggiori.
Vulcazio Gallicano, che ne scrisse
la vita (se pure autor di essa non fu
Sparziano), il vuole far credere discendente
da Cassio, uno degli uccisori di
Giulio Cesare. Ma non è sì facilmente
da prestargli fede, nè lo stesso Cassio in
una sua lettera riconosce tale la sua
nobiltà. Il medesimo scrittore cel rappresenta
per rigoroso esattor della disciplina
<span class="pagenum"><a name="Page_568" id="Page_568"></a>[568]</span>
militare, anzi portato alla crudeltà:
del che di sopra addussi un esempio.
Egli, per ogni menomo trascorso
de' suoi soldati, li facea crocifiggere, bruciar
vivi, affogare, e a molti de' disertori
fece tagliar le mani e le gambe: il che
non s'accorda coll'aver <i>Lucio Vero</i>
scritto che Cassio era amato assai dai
soldati. Certo è bensì, che egli sempre
un dì della settimana facea far loro l'esercizio,
e che ogni delizia nel mangiare
e nel vestire bandì dai loro quartieri.
Gran tempo era, che costui dava a conoscere
il suo genio di signoreggiare;
altro non facendo che dir male di Marco
Aurelio, chiamandolo una vecchierella
filosofessa, e di Lucio Vero, appellandolo
sciocco lussurioso. Derideva le
loro azioni, non istimava le loro lettere.
Udivasi in ogni occasione compiangere
lo stato presente della romana repubblica,
dove più non si mirava l'antica
disciplina, dove il principe lasciava andar
tutto alla peggio, non gastigava i
cattivi, e permetteva che si ingrassassero
a dismisura i capitani delle guardie e
tutti i governatori delle provincie. Aggiugneva,
che se toccasse a lui, saprebbe
ben tagliar teste e premiare i buoni,
con altre simili bravate: dalle quali fu
mosso Lucio Vero Augusto, fin quando
andò in Soria ad avvisarne Marco Aurelio,
acciocchè si guardasse da uomo
sì pericoloso, e provvedesse alla sicurezza
propria e de' suoi figliuoli. Marco
Aurelio gli rispose, che non trovava
nella di lui lettera la grandezza d'animo
conveniente ad un imperadore; essere
tale il governo suo, che non avea da
paventar rivoluzioni; e che quando altramente
dovesse essere, il destino non
si potea schivare; nè potersi condannare
un uomo che non era accusato da alcuno;
e però che Cassio dicesse quel
che volesse, perchè essendo uomo di
gran valore, buon capitano e severo,
egli era utile alla repubblica, nè gli si
dovea recar nocumento. Terminava poi
la sua risposta con queste belle parole:
<span class="pagenum"><a name="Page_569" id="Page_569"></a>[569]</span>
<i>Quanto al procurare la salvezza de' miei
figliuoli, avrò più caro di vederli perir
tutti, quando Cassio meriti d'esser amato
più che essi, e quando importi più alla
repubblica la vita di Cassio che la loro.</i>
</p>

<p>
Ma eccoti che nell'aprile di questo
anno il medesimo <i>Cassio</i> si ribellò, assunse
il titolo d'<i>Imperadore</i>, e creò prefetto
del pretorio colui che gli mise addosso
il manto imperiale. Dicono ch'egli
con lettere finte facesse credere morto
Marco Aurelio, e per consolare i soldati,
gli desse nome di Divo. Altri giunsero
a scrivere, che <i>Faustina Augusta</i> <span class="fnote">[Dio, lib. 71.]</span> era
d'accordo con lui, perchè, vedendo il
marito malsano, avrebbe poi sposato esso
Cassio: frottola, a mio credere, inventata
dagli oziosi, e smentita dalle lettere
della medesima Faustina: che son
riferite dallo storico Vulcazio Gallicano <span class="fnote">[Vulcat., in Avidio Cassio.]</span>.
Imperocchè essa, udita la ribellion
di Cassio, secondo l'esempio
di Faustina seniore sua madre riferito
di sopra, accese il marito a punir costui
e i complici, rappresentandogli
che se in tal caso non lasciava in disparte
la sua troppa clemenza, e non
dava un esempio di giustizia, altri si
sarebbono animati a tentar lo stesso,
e che non era in sicuro la vita de' lor
figliuoli. Intanto Cassio, seguitato dalle
sue legioni, ebbe tutta la Soria alla sua
ubbidienza. Specialmente gli Antiocheni,
che assai l'amavano, si dichiararono per
lui. Altrettanto fece la Cilicia; e per tradimento
di <i>Flavio Calvisio</i> governatore,
anche l'Egitto. Tertulliano <span class="fnote">[Tertullianus, ad Scap., cap. 2; et Apologet.,
cap. 35.]</span> osservò,
che niuno de' Cristiani si mischiò in questa
ribellione, perchè la legge di Cristo
vuol che si onorino anche i principi
cattivi, non che i buoni. Avvisato di questa
inaspettata turbolenza in Germania
l'Augusto Marco Aurelio da <i>Publio Marzio</i>
governatore della Cappadocia, ne
dissimulò, per qualche tempo, il suo affanno.
<span class="pagenum"><a name="Page_570" id="Page_570"></a>[570]</span>
Quel che più gli dispiaceva, era
di dover venire ad una guerra civile.
Divolgatosi poi l'affare, fece una savia
aringa alle legioni che l'aveano sì ben
servito nella guerra de' Marcomanni; e
ne scrisse ancora al senato, parlando
sempre non di vendetta, ma di clemenza.
Ordinò a <i>Commodo</i> suo figliuolo <span class="fnote">[Lampridius, in Commodo.]</span> di
venirlo a trovare ai confini della Germania,
per dargli la toga virile, essendo
in uso di darla ai figliuoli degli Augusti
da che erano entrati nell'anno quindicesimo
della loro età <span class="fnote">[Capitolinus, in Marco Aurelio.]</span>. Ciò fu fatto, e
per tal festa diede un congiario al popolo
romano, se pur non falla Capitolino.
Trovandosi in una medaglia menzionata
la <i>settima liberalità</i> di Marco Aurelio,
crede il Mezzabarba <span class="fnote">[Mediobarbus, in Numismat. Imperat.]</span>, essere ciò un
donativo da lui fatto all'esercito germanico
nell'occasione suddetta. Ma forse
più tardi succedette quel dono. Dichiarato
fu ancora <i>Commodo principe della
gioventù</i>. Intanto Marco Aurelio, lasciate
ben guernite le frontiere della Germania,
diede la marcia alle sue milizie verso la
Soria, e tenne poi loro dietro da lì a
qualche tempo: sicchè si preparava oramai
un'aspra guerra fra lui e il ribellato
Cassio. In Roma stessa abbondava lo
spavento per timore che Cassio meditasse
di venire in Italia, mentre n'era lontano
l'imperadore; benchè per questo
non si ritenesse il senato dal dichiarar
<i>Cassio</i> pubblico nemico, e di confiscare
i di lui beni all'erario della repubblica,
giacchè Marco Aurelio nulla volle per
sè dei beni di costui.
</p>

<p>
Ma di corta durata fu questo incendio.
Erano appena passati tre mesi e sei
giorni da che Cassio avea assunto l'imperio <span class="fnote">[Dio, lib. 71.]</span>,
quando essendo egli in viaggio,
un centurione per nome Antonio,
fedele a Marco Aurelio, incontratolo
per istrada, gli diede di un fendente al
collo. Non fu mortale la ferita, e si
<span class="pagenum"><a name="Page_571" id="Page_571"></a>[571]</span>
sarebbe salvato Cassio colla fuga presa
dal cavallo, se sopraggiunto un decurione
non l'avesse finito. Spiccatagli la testa
dal busto, questi due uffiziali presero
le poste per potarla all'imperadore. Altra
particolarità più precisa di questo
fatto noi non abbiamo dagli storici, se
non che pare seguito qualche combattimento
fra i soldati di Cassio e quei di
<i>Marzio Vero</i>, governatore della Cappadocia,
inviato da Cesare nella Soria <span class="fnote">[Vulcatius, in Avidio Cassio.]</span>.
Fu anche ucciso il prefetto del pretorio,
creato da lui, siccome ancora <i>Metiano</i>
governatore di Alessandria, che avea
abbracciato il di lui partito. Capitolino <span class="fnote">[Capitol., in Marco Aurelio.]</span>
il chiama figliuolo di Cassio. Succederono
cotali uccisioni senza alcun
ordine o saputa di Marco Aurelio, il
quale troppa premura avea che non si
spandesse il sangue di verun senatore,
desiderando di salvar la vita a Cassio
stesso, e solamente di potere rinfacciargli
la sua infedeltà e ingratitudine. In
fatti s'afflisse all'udirlo ucciso per aver
perduta l'occasione di esercitar la misericordia.
Furono trovate nello scrigno
di <i>Pudente</i> molte lettere scritte a Cassio
da' suoi parziali. <i>Marzio Vero</i>, dichiarato
poi governatore della Soria, tutte le
bruciò, con dire che credeva d'incontrar
così il genio di Marco Aurelio; e quando
pur fosse succeduto il contrario, amava
piuttosto di perir solo che di lasciar
perir tanti altri <span class="fnote">[Dio, in Excerptis Valer. Ammianus, Histor.,
lib. 21.]</span>. Ma più costante
fama fu, che portate quelle lettere a Marco
Aurelio, senza volerle dissuggellare, le
gettò nel fuoco per non conoscere alcuno
de' suoi insidiatori, o per non essere, suo
malgrado, forzato ad odiarli. Lo stesso
fece allorchè gli fu portato il processo formato
contra di Cassio, nè volle vedere la
di lui testa, avendo comandato di seppellirla,
prima che arrivasse chi gliela portava.
Nè qui si fermò la di lui clemenza.
Si guardò egli dall'imprigionare, o far
<span class="pagenum"><a name="Page_572" id="Page_572"></a>[572]</span>
morire alcuno de' senatori denunziati di
aver tenuta mano a cotesta ribellione <span class="fnote">[Vulcatius, in Avidio Cassio.]</span>.
E perciocchè il senato seguitò dipoi le ricerche
e i processi contra di tutti i complici,
e molti ne condannò, Marco Aurelio,
non coll'ipocrisia di Tiberio, ma
colla sua sincera umanità, scrisse dalla
Asia, dove il vedremo andare, ad esso
senato, pregandolo e scongiurandolo di
usar piuttosto l'indulgenza che il rigor
contra de' delinquenti, e di non condannar
a morte chicchessia, e massimamente
chi fosse dell'ordine senatorio o equestre:
<i>perchè egli desiderava questa gloria
al suo regno, che in occasion di ribellione
niuno, fuori del calore del tumulto
perdesse la vita.</i> Aggiungeva, <i>che
avrebbe anzi voluto, se fosse stato possibile,
richiamar dal sepolcro gli estinti</i> <span class="fnote">[Dio, lib. 71.]</span>;
e chiudeva in fine tal preghiera
con dire, <i>che se altrimenti avessero fatto
per conto di alcun senatore o cavaliere,
si aspettassero di vedere ancor lui in
breve morire.</i> In effetto, a riserva di pochissimi
centurioni decapitati, gli altri
colpevoli furono solamente gastigati coll'esilio.
<i>Flavio Calvisio</i> governator dell'Egitto,
benchè partigiano dichiarato
della ribellione, fu relegato in un'isola,
nè solo ebbe salva la vita, ma anche
i beni.
</p>

<p>
Perdonò Marco Aurelio alla moglie,
ai figliuoli, al genero di Cassio, ancorchè
sapesse che aveano sparlato di lui. Il
solo <i>Eliodoro</i> fu relegato in un'isola.
Agli altri figliuoli di Cassio volle che fosse
conservata la metà de' beni paterni e
materni, con facoltà di andare dovunque
loro piacesse (probabilmente lungi
da Roma e fuori d'Italia), colla giunta
ancora di molti regali, e con divieto di
ingiuriarli o rimproverarli per cagion della
loro disgrazia. Così poterono essi con
sicurezza e comodo vivere da lì innanzi
non come figliuoli d'un tiranno, ma come
senatori romani, finchè il bestial
<i>Commodo</i>, figlio di Marco Aurelio, sotto
<span class="pagenum"><a name="Page_573" id="Page_573"></a>[573]</span>
pretesto d'una congiura, li condannò
col tempo ad esser bruciati vivi. Nè andò
molto, che Marco Aurelio fece anche
richiamar dall'esilio parecchi banditi per
questa turbolenza. In somma, ad altro
non servì la ribellione di Cassio, che a
far maggiormente risaltare la grandezza
d'animo e l'incomparabile bontà di Marco
Aurelio. Molti nulladimeno vi furono
che disapprovarono cotanta indulgenza,
perchè era un dar ansa di far del male
ad altri, nè era sicura la vita di lui nè
di suo figliuolo. Ed uno fra gli altri vi
fu che disse allo stesso Augusto: <i>Ma come
sarebbe andata, se Cassio avesse vinto?</i>
Al che egli rispose: <i>Io non ho sì poco
timor degl'iddii, nè vivo in maniera che
Cassio avesse da vincere</i> <span class="fnote">[Vulcat., in Avidio Cass.]</span>. Meritava
bene un principe tale di conoscere il
vero Dio, giacchè egli avea tanta fiducia
nei falsi. E qui si metteva egli a dire,
<i>che niun de' principi precedente uccisi
v'era, che non sel fosse meritato. Così
Caligola, Nerone, Ottone e Vitellio. Galba
anch'esso era perito per la sua avarizia.</i>
Nel testo di Vulcazio Gallicano v'ha, che
egli disse lo stesso di Pertinace: errore
massiccio che non può venir dallo storico,
ma da qualche saputello, che vi fece
quella giunta, perchè <i>Pertinace</i> venne
dipoi. Aggiugneva, <i>che non Augusto, non
Trajano, Adriano ed Antonio Pio suo padre
erano stati sopraffatti dai ribelli o
dai congiurati, perchè non si lasciarono
mai sopraffare dai vizii.</i> A picciole giornate
finalmente marciò l'Augusto Marco
Aurelio, con pensiero d'andar in Soria.
Per viaggio intese la morte di Cassio, e
per viaggio scrisse al senato quanto s'è
detto di sopra <span class="fnote">[Vulcat., in Avidio Cassio.]</span>. Da una lettera ch'egli
inviò a <i>Faustina</i>, sua moglie, e dalla risposta
di lei, si può raccogliere ch'egli
<span class="pagenum"><a name="Page_574" id="Page_574"></a>[574]</span>
fece la via d'Italia, e venne ad Albano
e a Capoa, senza apparire che entrasse
in Roma. Gli stava probabilmente a cuore
di non interrompere l'incominciato
cammino; e in fatti con essa sua moglie
e col figliuolo <i>Commodo Cesare</i> lo continuò,
imbarcatosi, come credono alcuni,
nella flotta del Miseno. Vogliono il cardinal
Noris e il padre Pagi <span class="fnote">[Pagius, in Crit. Baron.]</span>, che nell'agosto
di quest'anno, mentre Marco
Aurelio tuttavia era in Campania, per le
istanze del senato conferisse ad esso suo
figlio la potestà tribunizia. Scrittori di
tanta autorità si possono seguitare a
chiusi occhi. Nulladimeno potrebbe restar
qualche sospetto, che più tardi succedesse
questo fatto. Certo è che dopo
avere il senato ricevuta la lettera d'esso
Augusto, sì piena di clemenza verso i
partigiani della ribellione cassiana <span class="fnote">[Vulcat., in Avidio Cassio.]</span>,
proruppe in allegre acclamazioni verso
di lui, chiedendo, fra l'altre cose, che assicurasse
l'imperio al figliuolo, e che gli
concedesse la tribunizia podestà. Quando
e dove fosse scritta quella lettera, non
si sa. Da essa impariamo che già alcuni
erano stati relegati nell'isole, altri banditi,
e seguite altre condanne; e i processi
esigevano del tempo e notizie ed
esami dalla Soria. Però sembra scritta
la lettera, dappoichè l'imperadore era
giunto in Levante. E tanto più, perchè
Dione <span class="fnote">[Dio, lib. 71.]</span> assai chiaramente mostra averla
egli scritta, dappoichè l'Augusta <i>Faustina</i>
era morta; e questa senza fallo,
siccome dirò, mancò di vita mentr'egli
era in Asia. Ecco dunque sufficiente motivo
di sospettare che non sia tanto sicura
l'opinion de' suddetti critici, e potersi
dubitare che <i>Commodo</i> ottenesse quella
insigne prerogativa alquanto più tardi.
</p>

<p>
<span class="pagenum"><a name="Page_575" id="Page_575"></a>[575]</span>
</p>

<hr />

<h2 class="hidden"><a name="CLXXVI" id="CLXXVI"></a>CLXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXXVI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Eleuterio</span> papa 6.</td>
  </tr>
  <tr>
    <td><span class="sc">Marco Aurelio</span> imperadore 16.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Tito Vitrasio Pollione</span> per la seconda
volta e <span class="sc">Marco Flavio Apro</span> per la seconda.
</p>

<p>
Già dissi passato in Oriente l'Augusto
Marco Aurelio nell'anno precedente
per dar sesto agli affari sconvolti della
Soria e dell'Egitto a cagion della ribellione
di Cassio. Era egli giunto ad un
borgo chiamato Halala nella Cappadocia,
a piè del monte Tauro <span class="fnote">[Antoninus, in Itinerario. Cellarius, in Geograph.]</span>, borgo poscia
da lui popolato con una colonia, e fatto
divenire una città, cui diede il nome di
Faustinopoli. Quivi presa da mortal malattia
sua moglie <i>Annia Faustina</i> Augusta
minore, finì i suoi giorni, e fu attribuita
la sua morte alla gotta, male, a cui era
soggetta. Dione <span class="fnote">[Dio, lib. 71.]</span>, intestato ch'essa avesse
parte nella sollevazion di Cassio, dubitò
ch'ella medesima si lasciasse morire
per paura d'essere scoperta complice di
quella ribellione: sospetto, come già vedemmo,
insussistente e privo affatto di
verisimiglianza. Il Tillemont <span class="fnote">[Tillemont, Mémoires des Empereurs.]</span> la fa defunta
nell'anno precedente. Il Petavio <span class="fnote">[Petavius, de Doctrin. Temp.]</span>,
il Mezzabarba <span class="fnote">[Mediobarbus, in Numismat. Imperat.]</span> ed altri nell'anno presente.
Non è facile il decidere tal quistione.
Solamente abbiamo da Filostrato <span class="fnote">[Philostr., in Sophist., lib. 27.]</span>
nella vita di Erode Attico, che
Marco Aurelio rispondendo benignamente
alla lettera scrittagli da esso Erode,
di cui parlammo all'anno 173, esprimeva
il suo dolore per la recente morte di
<i>Faustina Augusta</i>, dicendo ch'egli si
trovava a quartier d'inverno colle soldatesche
che l'accompagnavano: il che
può convenire al precedente dicembre,
e molto più ai primi mesi dell'anno corrente.
<span class="pagenum"><a name="Page_576" id="Page_576"></a>[576]</span>
Si vuol ora avvertire, che questa
imperadrice lasciò di sè un nome obbrobrioso
per la sua lascivia: vizio troppo
usuale in chi adorava delle deità infami
pel medesimo eccesso. Per attestato di
Capitolino <span class="fnote">[Capitolinus, in Marco Aurelio.]</span>, fama era che <i>Commodo</i>
suo figliuolo fosse nato di adulterio,
perchè trovandosi ella a Gaeta, scialacquò
la sua pudicizia colla feccia dei
barcaiuoli e gladiatori. Sapevasi ancora
essere stati de' suoi drudi Tertullo,
Utilio, Orfito e Moderato; e perchè
Marco Aurelio promosse costoro
alle cariche, ed alcuni fino al consolato,
ne fu anche proverbiato dalla gente
e messo in canzone ne' teatri. Corse
inoltre voce, ch'essa perdutamente si
innamorasse d'un gladiatore; essendo
per questo folle amore lungamente inferma,
confessò il suo fallo all'Augusto
consorte. Consigliatosi egli coi Caldei,
ebbe per risposta, che ucciso quel gladiatore,
facesse lavar la moglie nel di
lui sangue. Il che fatto, essa guarì e
concepì poco dappoi Commodo, principe
che vedremo impastato di tutti i vizii
della canaglia, e abbandonato all'infamia
degli spettacoli gladiatorii. Non ignorava
già Marco Aurelio, se non tutti, almeno
gran parte dei trascorsi della moglie impudica:
pure non seppe mai indursi a
prendere alcuna risoluzione gagliarda
su questo. E a chi gli disse un dì, che
se non volea ucciderla, almeno la ripudiasse,
rispose: <i>Ma così facendo, converrà
anche renderle la dote;</i> e volea
dir l'imperio da lui conseguito per cagion
d'essa. Nè egli lasciò mai per le
sue follie d'amarla e di andar d'accordo
con lei. Morta che fu questa donna,
certo indegna d'aver avuto per padre
un Antonino Pio, per marito un Marco
Aurelio, ne fece il senato una ridicola
deità per le istanze del marito Augusto,
il quale la pianse, e le alzò un tempio, al
cui servigio pose anche delle fanciulle appellate
Faustiniane. Giuliano Apostata <span class="fnote">[Julianus, de Caesarib.]</span>
<span class="pagenum"><a name="Page_577" id="Page_577"></a>[577]</span>
gli diede la burla per questo. <i>Fabia</i>, sorella
di Lucio Vero, a lui giovine destinata
in moglie, si studiò allora per
giugnere al di lui talamo. Ma Marco
Aurelio, per non dare una matrigna ai
figliuoli, se la passò da lì innanzi con una
concubina, giacchè ciò s'accordava colle
leggi romane.
</p>

<p>
Abbiamo dalle medaglie <span class="fnote">[Mediobarbus, in Numismat. Imper.]</span>, che in
quest'anno esso imperadore prese per
<i>la ottava volta</i> il titolo d'<i>Imperadore</i>: il
che ci fa intendere riportata dai Romani
qualche nuova vittoria, e questa in
Germania, come traluce dalle stesse monete.
Nella lettera, o pure nell'orazione
mandata da esso imperadore al senato,
e riferita da Vulcazio Gallicano <span class="fnote">[Vulcat., in Avidio Cassio.]</span>, dove
tanto raccomanda la piacevolezza verso
i congiurati con Cassio, credo io che si
parli di questa vittoria, per cui s'era
rallegrato il senato con lui. Il che è da
osservare, perchè prima di quella lettera
<i>Commodo Cesare</i> non era per anche
giunto ad ottenere la podestà tribunizia.
In essa lettera ancora si parla del consolato
dato a <i>Claudio Pompejano</i> suo
genero, il cui nome non comparendo
ne' fasti, ci fa conoscere non esser egli
stato console ordinario. Ora Marco Aurelio
in quest'anno visitò la Soria, la
Palestina e l'Egitto, lasciando dappertutto
segni luminosi della sua clemenza
coll'aver perdonato a tutte le città che
aveano aderito a Cassio, e prese l'armi
in favore di lui. Ma non volle veder quella
di Cirro, perchè patria di Cassio, essendo
ben più probabile che Capitolino <span class="fnote">[Capitol., in Marco Aurelio.]</span>
scrivesse <i>Cirro</i>, città della Soria,
che <i>Cipri</i>. Molto men volle passare in
Antiochia, città che con isfacciata alterigia
avea sostenuto la ribellion cassiana.
Anzi verso questa sola diede a divedere
il suo sdegno con privar que' cittadini
del diritto di adunarsi, di ascoltar pubbliche
orazioni, di fare spettacoli (cosa
<span class="pagenum"><a name="Page_578" id="Page_578"></a>[578]</span>
lor tanto cara), e con levar loro simili
altri privilegii, spettanti alle città che si
governavano colle proprie leggi. Ma non
durò molto la collera del buon imperadore.
Fra pochi mesi restituì loro tutto,
e, nel tornar dall'Egitto consolò quel
popolo con visitare la loro città. Mentre
andava in Egitto, abbiamo da Ammiano
Marcellino <span class="fnote">[Ammianus, lib. 23, cap. 5.]</span>, che fu sì attediato in passando
per la Palestina dai ricorsi e dai
rissosi cicalecci dei fetenti Giudei, che
in fine esclamò: <i>O Marcomanni, o Quadi,
o Sarmati, ho pur una volta trovata
gente più inquieta e noiosa di voi!</i> Ancorchè
gli abitanti di Alessandria avessero
incensato Cassio con grandi elogi <span class="fnote">[Capitol., in Marco Aurel.]</span>,
pure non si fece pregare per dar loro il
perdono. Quivi anche lasciò una sua figliuola,
mentre andò alla visita d'altre
città dell'Egitto, per le quali tutte comparve
sempre vestito alla moda di quel
paese, o pur con abito da filosofo. Durante
questo suo pellegrinaggio vennero
i re dell'Oriente e gli ambasciatori del
re dei Parti ad inchinarlo, e a rinnovare
i trattati di pace. In somma lasciò questo
Augusto per tutta l'Asia e per l'Egitto
un gran nome della sua saviezza e
moderazione; nè persona vi fu che non
concepisse un grande amore e stima per
lui. Venuto alle Smirne, imparò ivi a conoscere
il sofista <span class="fnote">[Philost., in Sophistis., c. 34.]</span> <i>Aristide</i>, di cui
restano le orazioni. Arrivò ad Atene, e
quivi, per provare la sua innocenza, volle
essere ammesso ai misteri di Cerere, e
solo entrò in quel sacrario. Accrebbe i
privilegii a così illustre città, e specialmente
beneficò quelle scuole con assegnar
buone pensioni a tutti i maestri
delle sette filosofiche, cioè Stoici, Platonici,
Peripatetici ed Epicurei. Poscia
imbarcatosi, spiegò le vele alla volta di
Italia, e soffrì nel viaggio una gravissima
tempesta di mare. Sbarcato che fu a
Brindisi, prese tosto la toga, cioè l'abito
<span class="pagenum"><a name="Page_579" id="Page_579"></a>[579]</span>
di pace, e con questa ancora volle che
marciassero tutte le milizie che lo scortavano.
Entrò dipoi in Roma colla solennità
del trionfo a lui decretato per le
vittorie riportate in Germania <span class="fnote">[Lampridius, in Commodo.]</span>. Nel
dì 27 di novembre, impetrata dal senato
la dispensa dell'età per Commodo suo
figliuolo, il disegnò console per l'anno
prossimo venturo. Ad amendue ancora
nel dì 28 di ottobre era stato conferito
il titolo d'<i>Imperadori</i> per la vittoria, di
cui parlammo di sopra; e se si ha da
credere a Capitolino <span class="fnote">[Capitolin., in Marco Aurelio.]</span>, in questa occasione
fu che Marco Aurelio conferì al
figliuolo la podestà tribunizia. Ma siccome
già accennai, in vigore delle medaglie
che abbiamo, il Noris e il Pagi pretendono
conceduta a Commodo questa
podestà nell'anno precedente. Lascerò
io qui combattere gli eruditi, con dir
solamente che non intendo io qui una
regola del padre Pagi <span class="fnote">[Pagius, Crit. Baron. ad hunc annum.]</span>. Egli vuole che
gl'imperadori disegnassero prima consoli
poi Cesari ed Augusti i lor figliuoli;
e pure certo è, che Commodo prima del
consolato portò il titolo di Cesare. Lampridio <span class="fnote">[Lampridius, in Commodo.]</span>
scrive, che Commodo trionfò
col padre <i>X Kalendas Amazionias</i> nell'anno
corrente; e il padre Pagi spiega
celebrato questo trionfo <i>X Kalendas januarias</i>,
seguendo l'opinion del Salmasio,
che credette appellato <i>Amazonio</i> il
gennaio; opinione non certa, scrivendo
chiaramente Capitolino, che il mese di
<i>dicembre</i> fu dal capriccioso Commodo
appellato <i>Amazonio</i>; e però quel trionfo,
secondo lui, cadde nel dì 23 novembre
dell'anno presente. Pretende esso
padre Pagi dato in quest'anno il
titolo d'<i>Augusto</i> al medesimo <i>Commodo</i>:
punto anch'esso imbrogliato dalle medaglie.
Non me ne prenderò io altro
pensiero; e solamente dirò, che sarebbe
da desiderare che tutte le medaglie fossero
legittime, e tutte ben attentamente
<span class="pagenum"><a name="Page_580" id="Page_580"></a>[580]</span>
lette ed accuratamente copiate. Perchè
appunto son qui imbrogliati i conti, non
oserò io di dar principio all'epoca dell'imperio
del sopraddetto Commodo.
Diede Marco Aurelio in occasion di tali
feste un congiario al popolo. In che consistesse
questo donativo si ha da Dione <span class="fnote">[Dio, lib. 71.]</span>.
Nella pubblica concione avendo
egli detto, che era stato in pellegrinaggio
<i>otto anni</i>, il popolo gridò colle mani
alzate <i>otto</i>, volendo dire, che aspettava
da lui il regalo di otto monete d'oro per
persona. Sorrise l'imperadore; e contuttochè
non fosse mai giunto alcuno dei
suoi predecessori a donar tanto, pure
tutta quella somma fece sborsare al popolo.
Per attestato di Capitolino <span class="fnote">[Capitolinus, in Marco Aurelio.]</span>, diede
anche degli spettacoli maravigliosi:
cosa dopo il danaro la maggiormente
grata ai Romani.
</p>

<hr />

<h2 class="hidden"><a name="CLXXVII" id="CLXXVII"></a>CLXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXXVII</span>. Indizione <span class="scp">XV</span>.</td>
  </tr>
  <tr>
    <td><span class="sc">Eleuterio</span> papa 7.</td>
  </tr>
  <tr>
    <td><span class="sc">Marco Aurelio</span> imperad. 17.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Aurelio Commodo Cesare</span>
o pure <span class="sc">Augusto</span> e <span class="sc">Quintilio</span>.
</p>

<p>
In una iscrizione del Gudio s'incontrano
questi consoli disegnati: M. AVRELIO
ANTONINO COMMODO AVGVSTO
ET QVINTILIO COS. Ma mi sia
lecito il ripetere, che l'appoggiarsi ai
marmi gudiani, non è cosa sicura nei
punti controversi. Non v'ha dubbio,
Commodo portò il prenome di <i>Lucio</i>, e
in onore del padre assunse quello di
<i>Marco</i>. Vivente il padre, il troviam quasi
sempre nominato <i>Lucio</i>; anzi credono
uomini <span class="fnote">[Noris, Epistol. Consular. Pagius, in Critic.
Baron. Bimard., Epistol., pag. 122. Tom. 1. Thesaur.
Novus. Inscript. Mur.]</span> dottissimi, ch'egli solamente
dopo la morte di esso suo padre prendesse
l'altro: laddove nel marmo del
Gudio comparisce <i>Marco</i> in quest'anno.
Quivi parimente vien chiamato <i>Quintilio</i>
<span class="pagenum"><a name="Page_581" id="Page_581"></a>[581]</span>
il secondo console, il cui cognome in
tutti i fasti è <i>Quintillo</i>. Vedemmo di sopra
all'anno 159 console <i>Marco Plautio
Quintillo</i>. Questi forse fu suo figliuolo,
e portò i medesimi nomi. S'aggiunge
l'aver alquanto del pellegrino nell'iscrizione
gudiana quel GENIS DEF. ET
HERCVLI CVSTODI DELVBR. CAPIT.
Abbiamo dunque il primo consolato di
<i>Commodo</i> figliuolo di Marco Aurelio, al
quale nell'anno presente (altri credono
nel seguente) il padre diede <span class="fnote">[Capitolinus, in Marco Aurel.]</span> per moglie
<i>Crispina</i> figliuola di <i>Bruttio Presente</i>,
personaggio stato già console. Le nozze
furono celebrate alla maniera de' privati:
e, ciò non ostante, egli volle rallegrare il
popolo con un nuovo congiario. Di ciò
v'ha qualche vestigio in una medaglia <span class="fnote">[Mediobarb., in Numism. Imperat.]</span>,
dove è segnata la <i>Liberalità VIII</i> d'esso
Augusto, ma può dubitarsi se sia ben copiata.
Nel tempo ch'esso imperadore si
fermò in Roma, levò via vari abusi civili.
Moderò le spese che si faceano nei
giuochi dei gladiatori. Osserva Dione <span class="fnote">[Dio, lib. 71.]</span>
una particolarità, sempre più comprovante
quanto egli fosse alieno dallo spargimento
del sangue. Era impazzito il popolo
romano dietro ai gladiatori; quanto
più sanguinosi erano i lor combattimenti,
tanto maggior piacere ne provavano i
Romani. Marco Aurelio ordinò che adoperassero
nelle lor battaglie spade senza
punta e senza taglio, acciocchè si facessero
onore colla destrezza, ma non già coll'ammazzarsi.
Fece ancora dei regolamenti
per correggere il soverchio lusso
e la troppa libertà delle matrone e dei
giovani nobili. Stese <span class="fnote">[Euseb., in Chron.]</span> eziandio la sua
liberalità a tutte le provincie, con rimettere
ad ognuno i debiti che avevano coll'erario,
non men suo che della repubblica,
e in mezzo alla piazza maggiore
di Roma bruciò le carte delle loro obbligazioni.
</p>

<p>
Pareva intanto, che per la pace riportata
<span class="pagenum"><a name="Page_582" id="Page_582"></a>[582]</span>
a Roma da Marco Aurelio, tutti
si promettessero una durevol serenità,
quando si scompigliarono di nuovo gli
affari della Germania, se pur questi si
erano mai acconciati daddovero. Sappiamo
da Dione <span class="fnote">[Dio, in Excerpt. Vales.]</span>, che i Quadi, dappoichè
l'imperadore fu passato in Oriente,
si burlarono degli accordi fatti con
lui. Deposero essi il re, verisimilmente
dato loro dal medesimo Augusto, ed alzarono
al trono <i>Ariogeso</i>. Al vedere Marco
Aurelio sprezzata così l'imperiale
autorità, e violati i patti, contra il suo
solito andò sì fattamente in collera che
mise fuori una taglia, promettendo mille
scudi d'oro a chi gli desse vivo in mano
<i>Ariogeso</i>, e cinquecento a chi gliene portasse
la testa. Vero è nondimeno che essendogli
poi riuscito di averlo prigione,
altro male non gli fece, che di mandarlo
in esilio ad Alessandria. Qualche altra
turbolenza maggiore dovette accadere al
Danubio, e tale ch'egli spedì (a mio credere
nell'anno presente) a que' romori i
due <i>Quintilii</i>, uomini amendue di molto
volere e di non minore sperienza nella
guerra. Ma perchè nulla profittavano
essi, anzi doveano camminar poco bene
gli affari di essa guerra, nell'anno seguente
credette l'infaticabile Augusto
necessaria la sua persona a quell'impresa,
ed egli stesso vi andò, siccome vedremo.
Crede il padre Pagi <span class="fnote">[Pagius, in Crit. Baron.]</span> rotta solamente
nel seguente anno la pace e ricominciata
la guerra; ma ben più verisimile
è che ciò avvenisse nell'anno presente,
perchè Dione riconosce che i due
Quintilii aveano prima comandata in
quelle parti l'armata, nè riusciva loro
di mettere al dovere que' Barbari: il che
non si potè fare in poco tempo. Secondo
Dione, questa seconda guerra non fu
contro i Germani, ma bensì contro gli
Sciti. Capitolino all'incontro asserisce <span class="fnote">[Capitol., in Marco Aurel.]</span>,
che Marco Aurelio di nuovo guerreggiò
<span class="pagenum"><a name="Page_583" id="Page_583"></a>[583]</span>
coi Marcomanni, Hermunduri, Sarmati
e Quadi.
</p>

<hr />

<h2 class="hidden"><a name="CLXXVIII" id="CLXXVIII"></a>CLXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXXVIII</span>. Indizione <span class="scp">I</span>.</td>
  </tr>
  <tr>
    <td><span class="sc">Eleuterio</span> papa 8.</td>
  </tr>
  <tr>
    <td><span class="sc">Marco Aurelio</span> imperad. 18.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Orfito</span> e <span class="sc">Rufo</span>.
</p>

<p>
Il Panvinio <span class="fnote">[Panvin., in Fast. Consular.]</span> per conghiettura diede
i nomi a questi due consoli, de' quali
ho io posto il solo cognome, ch'è assicurato
dal consenso de' fasti e da Lampridio.
Il cardinal Noris <span class="fnote">[Noris, Epistola Consulari.]</span> li rifiutò, e con
ragione. Credette egli poi, conghietturando,
che il secondo fosse <i>Gavio Orfito</i>, e
il primo <i>Giuliano Rufo</i>, a cagion di una
iscrizione in cui i consoli di quest'anno
sono <i>Orfito</i> e <i>Giuliano</i>. Ma chi ci assicura
che Giuliano non sia stato console sostituito
a <i>Rufo</i>? Perciò non ho io osato
di scrivere di più. Lampridio <span class="fnote">[Lampridius, in Commodo.]</span>, citando
gli atti pubblici, attesta che <i>Commodo</i>
imperadore nel dì 3 del mese <i>Commodio</i>,
essendo consoli <i>Orfito</i> e <i>Rufo</i>, cioè nell'anno
presente, andò di nuovo alla guerra.
Pretende il Salmasio che questo fosse
il mese di agosto, ma non è ben certo.
Potè anche essere luglio. Abbiamo poi
da Dione <span class="fnote">[Dio, lib. 71.]</span> che <i>gl'imperadori</i> per necessità
marciarono in Germania. Sicchè
a quest'anno si dee riferir l'andata dell'Augusto
Marco Aurelio col figliuolo,
tuttochè Capitolino <span class="fnote">[Capitolin., in Marco Aurel.]</span> scriva ch'egli per
tre anni guerreggiò di nuovo in quelle
parti. Era ben poca la sanità, meschina
di molto la complessione di questo principe:
tuttavia sì gli stava a cuore il pubblico
bene e il dovere dell'uffizio suo,
che niun privato riguardo il potè ritenere.
Ito egli in senato, propose l'andata
sua, e dimandò ai padri aiuto dall'erario
pubblico, senza volerlo prendere di sua
autorità, come usarono altri imperadori;
<i>perchè</i> (siccome egli disse in parlando
<span class="pagenum"><a name="Page_584" id="Page_584"></a>[584]</span>
ai medesimi) <i>quel danaro e tutti gli altri
beni sono del senato e popolo romano, in
maniera tale, che nulla noi possediamo
del proprio, ed è vostra fin quella casa
dove abitiamo.</i> Ciò detto, presa l'asta insanguinata,
a lui recata dal tempio di
Marte, in segno di dichiarar la guerra,
la scagliò verso il settentrione. Portossi
ancora al Campidoglio, dove protestò
con giuramento che da che egli regnava,
niun senatore era stato ucciso d'ordine
suo, o con sua contezza, e ch'egli avrebbe
anche perdonato ai ribelli, se non fossero
stati uccisi prima ch'egli lo sapesse.
Noi troviamo nelle medaglie <span class="fnote">[Mediobarbus, in Numism. Imperat.]</span> di quest'anno
a lui dato per <i>la nona volta</i> il
titolo d'<i>Imperatore</i>, e <i>per la terza</i> a Commodo
Augusto suo figliuolo, per qualche
vittoria al certo guadagnata dai Romani,
e forse da che i due imperadori furono
giunti al campo. Ma la storia non ci somministra
lume per poterne dire di più.
Il console <i>Orfito</i> diede il nome in questo
anno al Senatusconsulto <span class="fnote">[Institut., lib. III, cap. 4.]</span>, per cui i
figliuoli dell'uno e dell'altro sesso, benchè
passati per adozione in altre famiglie,
furono ammessi alla successione
delle loro madri morte ab intestato. Ciò
non si praticava, o era proibito in addietro;
e le adozioni, oggidì si rare, ben
frequenti erano presso gli antichi Romani.
</p>

<hr />

<h2 class="hidden"><a name="CLXXIX" id="CLXXIX"></a>CLXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXXIX</span>. Indizione <span class="scp">II</span>.</td>
  </tr>
  <tr>
    <td><span class="sc">Eleuterio</span> papa 9.</td>
  </tr>
  <tr>
    <td><span class="sc">Marco Aurelio</span> imperad. 19.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Aurelio Commodo Augusto</span> per la
seconda volta e <span class="sc">Publio Marzio Vero</span>.
</p>

<p>
Due iscrizioni sono presso il Grutero <span class="fnote">[Gruterus, Thesaur. Inscript., p. 65, n. 9,
et 77, n. 3.]</span>,
spettanti all'anno presente. Nell'una
il secondo console è chiamato <i>Tito
Annio Vero per la seconda volta</i>; nell'altra
<i>Aurelio Vero per la seconda volta</i>. Perciò
<span class="pagenum"><a name="Page_585" id="Page_585"></a>[585]</span>
il cardinal Noris <span class="fnote">[Noris, Epist. Consul.]</span>, il Pagi <span class="fnote">[Pagius, in Critic. Baron.]</span>, il Relando <span class="fnote">[Reland., in Fastis.]</span>
ed altri gli han dato il nome di
<i>Tito Annio Aurelio Vero</i>. Ma da che il
sig. Bimard <span class="fnote">[Bimard, Epist., pag. 120. Tom. 1 Thesaur.
Nov. Inscript.]</span>, barone della Bastia,
ed uno dell'Accademia reale di Parigi,
ha prodotto un marmo esistente in Aosta,
che si legge nel primo tomo delle
mie iscrizioni, e posto IMP. COMMODO
II. P. MARTIO VERO II. COS., credo
io che si abbia a preferir questo nome,
ricavato da un'iscrizione d'indubitata
legittimità, alle due del Grutero che
son dubbiose e non concordi tra loro.
Anzi apocrife le giudica esso Bimard,
perchè la famiglia Annia solamente si
unì coll'Aurelia in quella degli Antonini;
nè alcuno vi era allora che portasse
tal nome. All'incontro <i>Publio Marzio
Vero</i> celebre fu in questi tempi, come
si ha da Capitolino <span class="fnote">[Capitolin., in Marco Aurelio.]</span> e da Dione <span class="fnote">[Dio, lib. 71.]</span>;
e noi l'abbiamo veduto di sopra il primo
mobile di Marco Aurelio Augusto nella
ribellione di Cassio. Bolliva intanto la
guerra barbarica al Danubio, avvalorata
dalla presenza dei due imperadori Marco
Aurelio e Commodo. La resistenza dei
Barbari era grande <span class="fnote">[Idem, ibidem.]</span>, quando Marco Aurelio
ordinò a <i>Paterno</i> di andare ad assalirli
con tutto il nerbo delle milizie romane.
Di <i>Tarrutenio Paterno</i>, prefetto del pretorio
sotto Commodo, parlano Lampridio <span class="fnote">[Lampridius, in Commodo.]</span>
e Dione. Durò l'atroce battaglia,
per attestato d'esso Dione, un'intera
giornata, e finì colla totale sconfitta delle
nazioni nemiche. Per questa insigne vittoria
fu proclamato Marco Aurelio <i>Imperadore
per la decima volta</i>, e Commodo
<span class="pagenum"><a name="Page_586" id="Page_586"></a>[586]</span>
<i>per la quarta</i> <span class="fnote">[Mediobarbus, in Numismat. Imper.]</span>. Trovasi questa lor
denominazione nelle medaglie coniate
nell'anno presente, nel quale, secondo
la testimonianza d'Eusebio <span class="fnote">[Euseb., in Chron.]</span>, la città
di Smirna restò smantellata da un furioso
tremuoto. Dione sembra mettere
questa disavventura all'anno precedente.
Ne parla ancora Aristide <span class="fnote">[Aristid., Or. 21.]</span> in una
delle sue orazioni, con farci intendere la
mirabil carità usata verso quell'illustre
città da tutte l'altre della Grecia e dell'Asia,
perchè ognuna fece a gara per
dare ricetto a quei che erano rimasti in
vita. Certamente i Cristiani molto dilatati
in quelle contrade, siccome allevati
nella scuola della carità, saranno stati i
primi e i più abbondanti in recar loro
soccorso, ed avran servito di esempio
anche ai Gentili. Ne scrisse il suddetto
Aristide <span class="fnote">[Aristid., Or. 20.]</span> ai due Augusti una compassionevol
lettera, che tuttavia esiste,
pregandoli di risarcire l'infelice città,
siccome aveano fatto per tante altre di
Italia in somiglianti sciagure. Non potè
ritener le lagrime il buon imperador
Marco Aurelio in leggendo la catastrofe
di così rinomata città <span class="fnote">[Philost., in Sophist., cap. 35.]</span>; e senza aspettare
che arrivassero i di lei deputati a
pregarlo d'aiuto, con viscere paterne
ne scrisse al popolo rimasto in Smirna
una lettera consolatoria; mandò gran
somma di danaro, acciocchè rifabbricassero
le case; gli esentò per dieci anni
dai tributi; raccomandò con sue lettere
al senato romano di dar loro altri soccorsi,
onde potesse risorgere l'abbattuta
città.
</p>

<p>
<span class="pagenum"><a name="Page_587" id="Page_587"></a>[587]</span>
</p>

<hr />

<h2 class="hidden"><a name="CLXXX" id="CLXXX"></a>CLXXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXXX</span>. Indizione <span class="scp">III</span>.</td>
  </tr>
  <tr>
    <td><span class="sc">Eleuterio</span> papa 10.</td>
  </tr>
  <tr>
    <td><span class="sc">Commodo</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cajo Bruttio Presente</span> per la seconda
volta, e <span class="sc">Sesto Quintilio Condiano</span>.
</p>

<p>
Fondato il cardinal Noris <span class="fnote">[Noris, Epist. Consul.]</span> sopra
un'iscrizione gruteriana <span class="fnote">[Gruterus, Thes. Inscript., p. 1095, n. 1.]</span>, ch'egli nondimeno
riconosce per difettosa, diede al
primo console il nome di <i>Lucio Fulvio
Bruttio Presente per la seconda volta</i>, nel
che fu seguitato dal Pagi <span class="fnote">[Pagius, in Crit. Baron.]</span>, dal Relando <span class="fnote">[Reland., in Fastis.]</span>
e da altri. Ma chiunque esaminerà
meglio quel marmo, non avrà difficoltà
a chiamarlo un'impostura, e però
appoggiati que' nomi ad un fondamento
che non regge. Ho io prodotta un'iscrizione <span class="fnote">[Thesaurus Novus Inscription., p. 339, n. 5.]</span>,
dove <i>Cajo Bruttio Presente</i> vien
detto <i>console per la seconda volta</i>. Era
questi padre di <i>Crispina</i> moglie di <i>Commodo</i>
Augusto. Se non vogliamo ammettere
ch'egli fosse per la prima volta console
nell'anno 153, sarà almeno stato in
alcuno de' susseguenti anni console straordinario
ed ordinario nel presente. Certamente
motivo bastevole abbiamo di
così credere, finchè si disotterri altra memoria
che tolga ogni dubbio. Avea già
l'Augusto Marco Aurelio ridotta a buon
termine la guerra coi Barbari. Erodiano <span class="fnote">[Herodianus, Histor., lib. 1.]</span>,
che qui dà principio alla sua storia,
scrive che già alcuni di que' popoli
s'erano a lui sottomessi, altri aveano
fatta lega con lui, ed altri fuggiti non
comparivano più per paura delle di lui
vittoriose schiere. Ma non piacque a Dio
di lasciargli tanto di tempo per dar compimento
all'impresa. Cadde egli infermo <span class="fnote">[Capitolinus, in Marco Aurelio.]</span>
nel marzo dell'anno presente,
essendoglisi attaccata la peste o sia l'epidemia,
che già s'era introdotta
<span class="pagenum"><a name="Page_588" id="Page_588"></a>[588]</span>
nell'armata <span class="fnote">[Dio, lib. 71.]</span>. Nel sesto giorno della sua malattia
chiamò al suo letto gli amici, e fece
loro un discorso intorno alla vanità
delle cose umane, facendo assai conoscere
di disprezzar la vicina morte. Piangevano
essi, ed egli, loro rivolto, disse:
<i>Perchè piagnete me, invece di piagnere la
peste che va desolando l'armata?</i> Erodiano
gli mette in bocca una bella orazione,
con cui raccomandò a tutti <i>Commodo</i>,
benchè Capitolino scriva che non ne parlò,
ma che solamente interrogato a chi
egli raccomandasse il figliuolo, rispose:
<i>A voi e agli dii immortali, se pur se ne
mostrerà degno.</i> L'aveva egli sul principio
del male chiamato a sè, pregandolo di
non partirsi se prima non era terminata la
guerra: al che rispose Commodo che più
gli premeva la propria sanità, e desiderar
perciò di andarsene. Ma più del male e
più dell'imminente morte, si affliggeva
l'ottimo imperadore al vedere che lasciava
dopo di sè un figlio troppo diverso
da' suoi costumi. Ne avea già osservata
la perversa inclinazione, e gli correa
per mente l'immagine di Nerone, di Domiziano
e d'altri principi giovinastri scapestrati,
che erano stati la rovina della
lor patria. Ma rimedio più non appariva.
Egli era già imperadore Augusto, nè si
poteva disfare il fatto. Giuliano Apostata
nella sua Satira <span class="fnote">[Julianus, de Caesarib.]</span> scrisse che Marco
Aurelio dovea lasciar l'impero a <i>Claudio
Pompejano</i> suo genero, personaggio di
gran saviezza, più tosto che ad un figlio
di natural sì maligno. Ma l'affetto paterno,
lusingandosi sempre che nel crescere
dell'età crescerebbe il senno del giovane
Commodo, prevalse all'amor della repubblica,
che in lui certamente era sommo.
Fu anche sollecitato a ciò dal senato
romano istesso, siccome attesta Vulcazio
Gallicano <span class="fnote">[Vulcat., in Commodo.]</span>. Puossi ancor credere che
Marco Aurelio, sperando vita più lunga,
si figurasse d'aver tempo da ridirizzar
quella pianta, che già minacciava frutti
<span class="pagenum"><a name="Page_589" id="Page_589"></a>[589]</span>
cattivi. Turbato poi da questo rammarico
l'infermo Augusto, nè sapendo come
quetarlo, desiderò che sollecitamente venisse
la sua morte, e stette anche senza
voler prendere cibo. Nel settimo dì copertosi
il capo, come se volesse dormire <span class="fnote">[Dio, lib. 71.]</span>,
spirò nella notte del dì 17 di marzo,
secondo Tertulliano <span class="fnote">[Tertullianus, in Apologetico, cap. 25.]</span>, in Sirmio, o
pure, secondo Aurelio Vittore <span class="fnote">[Aurelius Victor, in Epitome.]</span>, in
Vienna d'Austria, mentre era nell'anno
cinquantanovesimo dell'età sua. Dione
scrive d'aver avuto riscontri accertati,
esser egli stato tolto dal mondo, non già
dalla malattia, ma dai medici che Commodo
avea guadagnati per sì esecrabile
azione. Forse l'odio universale, in cui,
siccome vedremo, incorse Commodo,
diede origine e fomento a questa voce.
</p>

<p>
L'afflizione dell'armata fu incredibile
per la perdita di questo principe, perchè
quantunque egli fosse assai ritenuto
a regalare i soldati, e lontano da quelle
esorbitanti liberalità che altri imperadori
aveano usato per tenersi ben affette le
milizie; e tuttochè egli volesse una rigida
disciplina ed impiegati in continui
esercizii i soldati, pure teneramente era
amato da tutti: frutto della sua gran bontà
e giustizia. Non fu minore l'affanno <span class="fnote">[Herodianus, Histor., lib. 1.]</span>
che ne provò Roma e le provincie,
gridando tutti che era morto il lor
fortissimo capitano e un principe che
non avea pari. Portate a Roma le sue
ceneri, furono collocate verisimilmente
nel mausoleo di Adriano, e fatta la di lui
deificazione secondo l'empio rito di allora.
Venne poi riguardato qual sacrilego,
chi da lì innanzi non tenne la di lui immagine
in casa <span class="fnote">[Capitolinus, in Marco Aurelio.]</span>, e restò sempre anche
appresso i posteri in tal onore la di lui
memoria, come di principe ottimo, che
fino il satirico Giuliano Apostata <span class="fnote">[Julianus, de Caesarib.]</span> il
collocò in cielo sopra Augusto, sopra
Trajano e sopra gli altri rinomati regnanti.
<span class="pagenum"><a name="Page_590" id="Page_590"></a>[590]</span>
Non mancarono certamente dei
difetti in Marco Aurelio: e chi mai ne
va senza? La stessa sua bontà, e l'abborrimento
ad ogni severità di gastigo
non potò far di meno che non cagionasse
qualche disordine con abusarsene
i cattivi. E il non aver frenate le dissolutezze
della moglie; l'aver eletto per
suo collega <i>Lucio Vero</i>, che nol meritava;
ma sopra tutto l'aver voluto o permesso
che fosse successor suo nell'imperio
chi n'era sì indegno, recò non poca
taccia al suo nome. Contuttociò tali
e tante furono le virtù sue, che tutti gli
antichi scrittori s'accordano in iscusare
que' pochi difetti che in lui si osservarono.
Imperocchè, oltre al molto che ne
ho già detto di sopra, il solo esempio del
grave, onesto e virtuoso suo vivere, servì,
a riformar non poco i costumi sregolati
de' Romani. Suo uso fu anche di mettere
negli uffizii chi egli credeva più dabbene
e più utile al pubblico; e perchè
niuno ordinariamente si trovava che fosse
perfetto, diceva <span class="fnote">[Dio, in Excerptis Vales.]</span>: <i>Essere impossibile
a noi il fare gli uomini, come noi li vorremmo;
e che però conveniva valersi di
loro, come sono, cercando solamente i
men difettosi fra gli altri.</i> Gli diede veramente
la natura un corpo debole, o pure
il provvide bensì di assai vigore, perchè
in gioventù era robusto, facea gli
esercizii militari, uccideva alla caccia i
cignali; ma poi creduto fu che l'applicazione
agli studi l'indebolisse e gli cagionasse
molti incomodi di salute. Contuttociò
al pari de' più vigorosi tollerava le
fatiche; e già si è veduto quanti viaggi
egli facesse, e quanto tempo restasse
esposto agl'incomodi della guerra. La
beneficenza gli stette sopra tutto a cuore;
a questa sognata deità eresse anche
un tempio in Roma. Da alcuni si desiderò
in lui la magnificenza, e si sarebbe
voluto più liberale; ma con censura indebita,
perchè egli non ammassò mai pecunia
per sè; ed era bensì buon economo
del danaro, ma per valersene solamente
<span class="pagenum"><a name="Page_591" id="Page_591"></a>[591]</span>
in bene del pubblico, senza mai
accrescere gli aggravi ai popoli, con isminuirli
alle occorrenze e con soccorrere
sempre ne' bisogni le persone di merito.
Non la finirebbe mai chi volesse riandar
le belle massime ch'ebbe questo principe
per regolare non men sè stesso che
gli altri. Ne lasciò egli anche una perenne
memoria in dodici libri, che abbiam
tuttavia, <i>delle cose sue</i>, commentati da
Merico Casaubono e da Tommaso Gatachero.
Sono memorie delle meditazioni
sue, concernenti il meglio della filosofia
stoica, scritte in greco, come gli venivano
in mente, con istile semplice, ma purissimo,
ed altamente commendato dagl'intendenti.
Per questi libri, ma più
per la vita e per le azioni sue, egli si
meritò il titolo di <i>filosofo</i>, ed è specialmente
conosciuto sotto nome di <i>Marco
Aurelio Antonino il Filosofo</i>. La vita, che
si legge di lui, composta da Antonio da
Guevara, vescovo spagnuolo di Mondognetto,
è un'impostura, che nondimeno
può esser utile a chi ne voglia far la lettura.
Fiorirono poi <span class="fnote">[Tillemont, Mémoires des Empereurs.]</span> sotto questo letterato
principe molte persone dottissime,
fra le quali io solamente rammenterò
<i>Luciano Samosatense</i>, il cui faceto, erudito
e vivacissimo stile si ammira nei
suoi libri, ma che più sarebbe degno di
stima, s'egli non facesse un'aperta professione
d'empietà. <i>Lucio Apulejo</i>, scrittore
della medesima tempra, si crede che
fiorisse in questi tempi; ed è certo che
<i>Galeno</i>, o sia <i>Gallieno</i>, medico rinomatissimo,
gran tempo visse nella corte di
Marco Aurelio. Così <i>Pausania</i>, <i>Aristide</i>,
<i>Polieno</i>, <i>Artemidoro</i>, <i>Aulo Gellio</i>, e forse
<i>Sesto Empirico</i>, fiorirono in questi tempi,
e di loro ci restano libri, per tacere
di tanti altri, de' quali l'opere si son perdute.
Restò dunque dopo la morte di
<i>Marco Aurelio</i> al governo dell'imperio
romano <i>Lucio Aurelio Antonino Commodo</i>,
molto prima dichiarato imperadore
augusto, di cui parlerò all'anno seguente.
<span class="pagenum"><a name="Page_592" id="Page_592"></a>[592]</span>
Ed io comincio ora a contare gli anni
del suo imperio, non avendo osato di
farlo finora, perchè non parmi per anche
ben certo il principio del suo imperio
augustale. Trovasi egli, siccome già
accennai, da qui innanzi nominato per
lo più <i>Marco Aurelio Commodo</i>, avendo
egli assunto il prenome del padre, ma
senza avere ereditata alcuna delle di lui
virtù che nel mostrassero degno suo
figlio.
</p>

<hr />

<h2 class="hidden"><a name="CLXXXI" id="CLXXXI"></a>CLXXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXXXI</span>. Indizione <span class="scp">IV</span>.</td>
  </tr>
  <tr>
    <td><span class="sc">Eleuterio</span> papa 11.</td>
  </tr>
  <tr>
    <td><span class="sc">Commodo</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Antonino Commodo Augusto</span>
per la terza volta, e <span class="sc">Lucio Antistio Burro</span>.
</p>

<p>
<i>Antistio Burro</i> console in quest'anno
era cognato di Commodo Augusto, perchè
marito di una di lui sorella. Imperciocchè
Marco Aurelio avea procreato
da Faustina, oltre a Commodo, due o tre
altri maschi, che mancarono in tenera
età, e varie femmine, cioè <i>Lucilla</i> maritata
a <i>Lucio Vero</i>, poscia a <i>Claudio Pompejano</i>,
e <i>Fadilla</i> e <i>Vibia Aurelia</i> e <i>Domizia
Faustina</i>, e forse alcun'altra. Una di
esse fu data in moglie al suddetto <i>Burro</i>,
ed un'altra a <i>Petronio Mamertino</i>,
personaggi tutti scelti dal padre per generi
in riguardo della loro sperimentata
saviezza. Assunse nell'anno precedente
Commodo Augusto il governo della romana
repubblica. Era egli nato <span class="fnote">[Vulcat., in Commodo.]</span> nel
dì 31 d'agosto dell'anno 161, giorno
natalizio anche del bestiale e crudel
Cajo Caligola, sul cui modello tagliato
fu parimente quest'altro. Non avea mancato
il di lui buon padre di procurargli
tutti i possibili mezzi, affinchè fosse ben
educato ne' costumi ed istradato nelle
buone arti e nelle lettere. Suo maestro
fu nella lingua ed erudizione greca <i>Onesicrato</i>;
nella latina <i>Antistio Capella</i>, e
<span class="pagenum"><a name="Page_593" id="Page_593"></a>[593]</span>
nell'eloquenza <i>Attejo Santo</i> o <i>Santio</i>.
Non ne ricavò egli profitto alcuno: tanto
potè l'indole cattiva; imperciocchè
egli nulla ebbe dell'ottimo suo padre, e
solamente in lui passarono le magagne
della madre infame, con essersi fin creduto,
siccome già accennai, averlo essa
conceputo da un gladiatore, nel cui amore
era perduta. In fatti di buon'ora comparve
inclinato alla crudeltà, alla libidine,
e dedito solamente a discorsi osceni,
a saltare, a fare il buffone e il gladiatore,
con altri costumi propri della vil canaglia.
Non avea che dodici anni, quando
in villeggiare a Centocelle, oggidì Cività
Vecchia, perchè non trovò assai calda
l'acqua del bagno, ordinò che il deputato
del bagno fosse gittato in una fornace;
e bisognò che il suo aio <i>Pitolao</i> fingesse
di ubbidirlo non far bruciare una
pelle di castrone. Non poteva egli sofferir
le persone dotate di probità, che il padre
gli avea messo appresso; solamente gli
davano nel genio i cattivi; e perchè il
padre glieli levò d'attorno, si ammalò di
rabbia. Il troppo indulgente genitore non
tenne saldo; laonde egli cominciò di
buon'ora a far bettola in sua camera, e
praticar giuochi d'azzardo, ad ammettere
donne di vita cattiva, ad essere sboccato
di lingua. Con questo bell'apparato
di vizii, coperti nondimeno fin qui, e non
passati alla vista del popolo, si trovò egli
solo sul trono. Tuttavia si può credere
che non tanti allora fossero i suoi difetti,
o certamente che fossero coperti, e non
passati agli occhi del popolo, perchè Erodiano <span class="fnote">[Herodianus, Histor., lib. 1.]</span>,
più vicino di lunga mano a questi
tempi, non ci fa un sì brutto ritratto
della gioventù di Commodo.
</p>

<p>
Era egli, siccome dissi, in Ungheria
coll'armata. Dopo i funerali del padre,
per consiglio de' parenti ed amici fece
una bella allocuzione all'esercito, e gli
dispensò un abbondante donativo. Ma
perciocchè presso lui gran potere avea
chi era più cattivo e sapea più adulare,
costoro non tardarono ad esagerar le
<span class="pagenum"><a name="Page_594" id="Page_594"></a>[594]</span>
delizie di Roma, e a dir quanto male
sapeano del brutto soggiorno del Danubio,
tanto che l'indussero a determinare
di abbandonar l'armata e di venirsene
in Italia. Preso il pretesto di temere che
alcuno in Roma si facesse dichiarare
imperadore, pubblicò il suo disegno.
Tante ragioni nondimeno gli addusse
<i>Pompejano</i> suo cognato, che il fermò
per qualche tempo in quelle parti, per
terminare con qualche onore la guerra.
Secondochè s'ha da Erodiano, riuscì ai
suoi generali di domar qualcheduno di quei
popoli barbari. Condusse Commodo gli
altri alla pace, con regalarli ben bene
impiegando l'erario ch'egli avea trovato
ben provveduto. Se si vuol credere ad
Eutropio <span class="fnote">[Eutrop., in Breviar.]</span>, felicemente egli combattè
contro ai Germani; ma non apparendo
dalle medaglie ch'egli prendesse nuovo
titolo d'<i>Imperadore</i> nell'anno precedente,
o niuno o di poco rilievo dovettero
essere le sue vittorie. Certo è bensì, che
egli con condizioni anche svantaggiose,
e a forza di danaro, comperò la pace,
perchè troppo gli stava a cuore di cangiare
quell'aspro cielo nel delizioso di
Roma. Venn'egli finalmente accolto per
tutte le città dove passò con solenne allegria;
e il senato e, per così dire, tutta
Roma con corone di alloro gli fece un
festoso incontro. I più considerandolo
figliuolo di sì buon padre, veggendolo sì
bel giovane, con occhi vivi, con bionda
zazzera, tale che parea sparsa sul suo
capo una pioggia d'oro, si figuravano
maraviglie di lui; e però tra le infinite
acclamazioni, accompagnato da gran
profusione di fiori e di corone, entrò
Commodo in Roma. Fu al senato, e recitò
un'orazione che contenea solamente
delle inezie. Dione <span class="fnote">[Dio, lib. 72.]</span>, il quale comincia
qui a raccontar cose da lui stesso
vedute, scrive ch'egli fece gran pompa
dell'aver dato soccorso al padre Augusto,
che era caduto in una fossa fangosa.
Se il mese <i>romano</i> fu, come pensa
<span class="pagenum"><a name="Page_595" id="Page_595"></a>[595]</span>
il Salmasio, novembre, l'arrivo a Roma
di Commodo seguì nel dì 22 di ottobre <span class="fnote">[Lampridius, in Commodo.]</span>;
ma è cosa dubbiosa. Fece egli
un ragionamento anche ai soldati di
Roma, con lodare la lor fedeltà. E che
desse loro il consueto regalo e al popolo
un congiario, pare che si ricavi dalle
medaglie. Procedente egli console per
la terza volta nell'anno presente; ed in
questo ancora, per attestato d'Eusebio <span class="fnote">[Euseb., in Chronic. Edition. Pont.]</span>,
egli trionfò dei Germani, ma con dare
una bella mostra dell'animo suo corrotto:
perchè nello stesso cocchio trionfale
dietro a sè condusse un infame suo
liberto, appellato Antero, e l'andò baciando
più volte pubblicamente, volgendo
la faccia indietro. Lo stesso praticò nell'orchestra
a vista d'ognuno. Vivente
anche il padre, avea Commodo senza
alcun merito conseguito il bel titolo di
<i>Padre della Patria</i>. In quest'anno l'adulazione
gli conferì ancor quello di <i>Pio</i>,
che s'incontra nelle medaglie <span class="fnote">[Mediobarb., in Numism. Imperator.]</span>, ma
non già quello di <i>Felice</i>, come va credendo
il Tillemont <span class="fnote">[Tillemont, Mémoires des Empereurs.]</span>.
</p>

<hr />

<h2 class="hidden"><a name="CLXXXII" id="CLXXXII"></a>CLXXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXXXII</span>. Indizione <span class="scp">V</span>.</td>
  </tr>
  <tr>
    <td><span class="sc">Eleuterio</span> papa 12.</td>
  </tr>
  <tr>
    <td><span class="sc">Commodo</span> imperadore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Pomponio Mamertino</span> e <span class="sc">Rufo</span>.
</p>

<p>
Non ho io osato di chiamare altrimenti
questi due consoli, perchè non
veggo sicurezza negli altri nomi. Certo
è che il primo fu cognato di Commodo
Augusto, perchè avea per moglie una di
lui sorella. Il Panvinio <span class="fnote">[Panvin., in Fast. Consular.]</span>, seguitato da
molti altri, chiamò il secondo console
<i>Trebellio Rufo</i>. Perchè il Relando <span class="fnote">[Reland., Fast. Cons.]</span>
pubblicò un'iscrizione gudiana, posta
nelle calende di marzo, C. PETRONIO
MAMERTINO ET CORNELIO RUFO
<span class="pagenum"><a name="Page_596" id="Page_596"></a>[596]</span>
COS., tanto esso Relando che il Bianchini <span class="fnote">[Blanchin., ad Anast. Bibliot.]</span>
e lo Stampa <span class="fnote">[Stamp., Fast. Cons. Sigon.]</span>, stabilirono con
tali nomi i consoli dell'anno presente.
Ma sarebbe prima da vedere se si possa
riposar sulla fede de' marmi riferiti dal
Gudio. Il Fabretti <span class="fnote">[Fabrettus, Inscript., pag. 511.]</span> porta un mattone,
dove egli lesse VETTIO RUFO ET POMP.
MATER. COS. Probabilmente ivi si dee
leggere POMP. MAMER., cioè Pomponio
Mamertino: il che se fosse, l'altro console
sarebbe stato <i>Vettio Rufo</i>, e non già
<i>Trabellio</i>, o <i>Cornelio Rufo</i>. <i>Velio Rufo</i>
vien posto fra i consoli da Lampridio <span class="fnote">[Lampr., in Commodo.]</span>.
Probabilmente egli scrisse <i>Vettio Rufo</i>.
Crede poi il suddetto Panvinio, che nelle
calende di luglio fossero sostituiti nel consolato
<i>Emilio Junto</i> o <i>Junzio</i>, ed <i>Atilio
Severo</i>. Abbiam di certo, che amendue
furono consoli, ma non apparisce già
che in quest'anno. Anzi essendo essi
stati esiliati, in tempo che Commodo si
abbandonò alla crudeltà, si dee credere
che il lor consolato accadesse molto più
tardi. In questi primi tempi, secondo
ciò che s'è anche veduto di Tiberio, di
Caligola, di Nerone e di Domiziano, anche
l'Augusto Commodo fece un buon
governo. Onorava egli i consiglieri ed
amici del padre <span class="fnote">[Herodianus, Histor., lib. 1.]</span>, nulla risolveva senza
il loro parere. L'autorità di questi
savi personaggi teneva in qualche freno
le sregolate passioni di questo giovinastro.
E probabilmente è da riferire all'anno
presente ciò che racconta Dione <span class="fnote">[Dio, in Excerptis Valesianis.]</span>,
cioè che <i>Manilio</i>, il qual era stalo segretario
delle lettere latine di <i>Avidio Cassio</i>,
della cui ribellione parlammo di sopra, e
molta possanza avea avuto sotto di lui, finalmente
fu scoperto e condotto a Roma.
Prometteva egli di rivelar molti segreti;
ma Commodo, per consiglio, come
possiam credere, de' saggi suoi ministri,
non solamente non volle ascoltarlo, ma
fece anche bruciar tutte le di lui lettere
<span class="pagenum"><a name="Page_597" id="Page_597"></a>[597]</span>
o carte, senza curarsi di leggerne pur
una. Questa bella azione diede speranza
al senato e al popolo, ch'egli non
volesse essere da meno del padre. E
perciocchè Commodo compariva in pubblico
con gran magnificenza, e faceva
spiccare dappertutto la sua leggiadria,
l'ignorante popolo dicea <i>oh bello</i>! e si
rallegrava d'avere un principe sì grazioso.
Ma non così la sentivano quei
che il praticavano, ed aveano miglior
conoscenza delle di lui perverse inclinazioni,
che di giorno in giorno s'andavano
meglio spiegando. Truovasi egli in
qualche medaglia <span class="fnote">[Mediobarbus, in Numism. Imperator.]</span> dell'anno presente
proclamato <i>Imperadore per la quinta
volta</i>. Dione <span class="fnote">[Dio, lib. 72.]</span> parla della guerra fatta
contra de' Barbari di là della Dacia. E
Lampridio <span class="fnote">[Lampridius, in Commodo.]</span> scrive che quei popoli
rimasero sconfitti dai legati, cioè dai
luogotenenti generali dell'imperadore.
Questi furono <i>Albino</i> e <i>Negro</i>, de' quali
si parlerà a' tempi di Severo imperadore.
Ciò probabilmente succedette nell'anno
presente, e per qualche loro vittoria si
accrebbero i titoli a Commodo senza sua
fatica.
</p>

<hr />

<h2 class="hidden"><a name="CLXXXIII" id="CLXXXIII"></a>CLXXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXXXIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Eleuterio</span> papa 13.</td>
  </tr>
  <tr>
    <td><span class="sc">Commodo</span> imperadore 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Antonino Commodo Augusto</span>
per la quarta volta, e <span class="sc">Cajo
Aufidio Vittorino</span> per la seconda.
</p>

<p>
Perchè abbiamo una nobile iscrizione,
già pubblicata da monsignor della
Torre, che si legge anche nella mia raccolta <span class="fnote">[Thesaur. Novus Inscript., pag. 340, n. 2.]</span>,
luogo non resta a disputare
dei nomi di questi consoli. E di qui ancora
può risultare qual fede si possa
avere alle iscrizioni del Gudio. Una di
esse, riferita anche dal Relando <span class="fnote">[Reland., in Fastis.]</span>, si
<span class="pagenum"><a name="Page_598" id="Page_598"></a>[598]</span>
dice posta IDIBVS OCTOBRIS M. AVRELIO
COMMODO IIII. ET M. AVRELIO
VICTORINO COS. Ecco qual capitale
si possa far di quelle merci. Da un
marmo, di cui non si può trovare un
più autentico, siamo assicurati che quel
console si chiamava <i>Cajo Aufidio</i>, ed esso
nell'emporio gudiano ci comparisce
<i>Marco Aurelio</i>. Ora questo <i>Cajo Aufidio
Vittorino</i> <span class="fnote">[Capitol., in Marco Aurelio.]</span> fu uno de' più insigni senatori
ed oratori del suo tempo, carissimo
già a Marco Aurelio Augusto, di
modo che giunse ad essere non solamente
prefetto di Roma, ma console due
volte. Di lui racconta Dione <span class="fnote">[Dio, in Excerpt. Valesianis.]</span>, che essendo
governatore della Germania molti
anni prima, certificato che il suo legato,
o sia luogotenente, prendeva de' regali,
l'ammonì in segreto di desistere da
quell'abuso. Veggendo di non far frutto,
un dì assiso sul tribunale alla vista di
ognuno, si fece citar dall'araldo a giurare
di non aver mai preso regali, e di
non essere per prenderne, finchè vivesse.
Appresso fu esibito il giuramento
medesimo al legato, il quale convinto
dalla coscienza e dal timore di chi potea
deporre contra di lui, ricusò il giurare.
Vittorino immantinente il licenziò. Essendo
anche proconsole in Africa, trovò
un altro legato, che zoppicava dello stesso
piede. Ed egli, senza far altre cerimonie,
il fece imbarcare, e rimandollo a Roma.
Da che, siccome vedremo, Commodo
cominciò ne' tempi seguenti a mietere le
vite de' più accreditati senatori, più volte
fu detto che anch'egli era in lista.
Mosso da questa voce Vittorino, francamente
andò a trovar <i>Perenne</i>, prefetto
allora del pretorio, e gli disse d'aver
inteso che si volea farlo morire, ed aggiunse:
<i>Se è così, che state a fare? Ora
è il tempo.</i> Fu lasciato in vita, e morto
poi di morte naturale, ebbe l'onore di
una statua. Quanto a <i>Perenne</i> poco fa
nominato, costui <span class="fnote">[Herodianus, Histor., lib. 1.]</span> per la sua perizia
<span class="pagenum"><a name="Page_599" id="Page_599"></a>[599]</span>
della disciplina militare, fu alzato da
Commodo al grado di prefetto del pretorio,
o sia di capitano delle guardie,
quale ancora <i>Tarrutino</i> o sia <i>Tarrutenio
Paterno</i> <span class="fnote">[Lampridius, in Commodo.]</span>. Costui fu la rovina del padrone,
perchè andò tanto innanzi nella
confidenza e grazia di lui che diventò
poi l'arbitro del governo. La sete di
accumular tesori si potè dire in lui inesausta.
Quasi che un nulla fossero i già
guadagnati, tutto era egli sempre ansante
a procacciarne de' nuovi. E gli se ne
presentò ben presto l'occasione, siccome
vedremo. Intanto convien avvertire i lettori,
che gli avvenimenti in questi tempi
non si possono compartire per gli loro
precisi anni, perchè le storie che restano
raccontano bensì i fatti, ma senza indicarne
la cronologia. Però solamente a
tentone si andran riferendo le cose sotto
gli anni seguenti. Nel presente le medaglie <span class="fnote">[Mediobarb., in Numism. Imper.]</span>
ci avvisano che Commodo Augusto
fu proclamato <i>per la sesta volta
Imperadore</i>, ma senza apparire per qual
vittoria. Il Tillemont <span class="fnote">[Tillemont, Mémoires des Empereurs.]</span> la crede riportata
nella guerra che si accese nella
Bretagna; ma questa vittoria, per quel
che dirò, sembra più tosto appartenere
all'anno seguente. Verisimile è più tosto,
che in quest'anno ancora i generali cesarei
in Germania, come conghietturò
il Mezzabarba, dessero qualche rotta ai
Barbari di quelle contrade. Parlano le
stesse monete di un viaggio di Commodo,
di cui niun vestigio s'ha nella storia;
siccome ancora di una sua <i>munificenza</i>:
indizio di qualche congiario dato
al popolo. Ma delle stesse monete si incontrano
degl'imbrogli, o perchè non
sincere, o perchè non assai attentamente
copiate.
</p>

<p>
<span class="pagenum"><a name="Page_600" id="Page_600"></a>[600]</span>
</p>

<hr />

<h2 class="hidden"><a name="CLXXXIV" id="CLXXXIV"></a>CLXXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXXXIV</span>. Indizione <span class="scp">VII</span>.</td>
  </tr>
  <tr>
    <td><span class="sc">Eleuterio</span> papa 14.</td>
  </tr>
  <tr>
    <td><span class="sc">Commodo</span> imperadore 5.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Cossonio Eggio Marullo</span> e <span class="sc">Gneo
Papirio Eliano</span>.
</p>

<p>
Al primo console <i>Marullo</i> ho io aggiunto
il nome di <i>Cossonio</i>, ricavato da
un'iscrizione, esistente nel Museo Capitolino,
data alla luce da monsignor
Torre, e prodotta anche nella mia raccolta <span class="fnote">[Thesaurus Novus Inscription., pag. 342.]</span>.
In una iscrizione del Gudio,
rapportata dal Relando <span class="fnote">[Reland., in Fastis.]</span>, il primo console
si vede chiamato <i>Marco Marullo</i>,
quando è certissimo che il suo prenome
fu <i>Lucio</i>. Il secondo comparisce ivi col
nome di <i>Giunio Eliano</i>; e pure nell'altre
iscrizioni troviamo costantemente
<i>Gneo Papirio Eliano</i>: tutte pruove che i
fasti e l'erudizione antica debbono aspettar
dal Gudio, in vece di un sicuro rinforzo,
della confusione. Era, dissi, insorta
una fiera guerra nella Bretagna <span class="fnote">[Dio, lib. 72.]</span>,
guerra la più lunga che si avesse Commodo
ai suoi dì. Aveano i Barbari passato
il muro, posto da Antonino Pio ai
confini, e tagliato a pezzi il general romano
con tutte le milizie che erano ivi
di guardia. Portata questa funesta nuova
a Roma, il vile Commodo tutto impaurito
spedì tosto colà <i>Ulpio Marcello</i>, uomo di
grand'animo, e di raro valore; chè di
tali persone non era già perduto il seminario
in Roma. Questi, per attestato
di Dione, uomo modesto e severo, ma
di una severità che si accostava all'asprezza,
fece più volte conoscere la sua
bravura ne' combattimenti, nè mai si lasciò
invischiare dall'amor de' regali e
della pecunia. Era vigilantissimo, e per
maggiormente comparir tale, e tener anche
vigilanti gli uffiziali di guerra, solea
qualche sera scrivere dodici biglietti, con
ordine ai suoi servi di portarli in varie
<span class="pagenum"><a name="Page_601" id="Page_601"></a>[601]</span>
ore della notte a diversi d'essi ufficiali,
acciocchè credessero ch'egli allora vegliasse.
Non si distingueva egli nel mangiare
e vestire dai semplici soldati; anzi,
per mangiar meno, si facea venire con
bizzarria quasi incredibile fin da Roma
il pane, come ognun può credere, ben
secco e duro. Questo bravo uomo adunque
gravissimi danni recò a que' Barbari,
e dovette dar loro una gran rotta, per
cui si osserva nelle medaglie <span class="fnote">[Mediobarbus, in Numismat. Imper.]</span> che
Commodo Augusto conseguì in questo
anno non solamente <i>per la settima volta</i>
il titolo d'<i>Imperadore</i>, ma anche quello
di <i>Britannico</i> <span class="fnote">[Lampridius, in Commodo.]</span>. Era egli già stato appellato
<i>Pio</i>, adulatoriamente senza fallo,
perchè egli nulla mai fece, per cui meritasse
così bell'elogio. Nell'anno presente
si aggiunse a' suoi titoli quello di <i>Felice</i>.
L'esempio suo servì poi ai susseguenti
Augusti per più secoli, acciocchè cadaun
d'essi fosse chiamato <i>Pio Felice</i>.
</p>

<p>
Se non succedette nell'anno precedente,
si dovrà almeno attribuire al
presente la prima congiura tramata contra
di Commodo. Abbiamo da Erodiano <span class="fnote">[Herodianus, Histor., lib. 1.]</span>
ch'egli per <i>pochi anni</i> stette in
dovere, e però probabil cosa è che in
questo si sovvertisse il di lui ingegno, e
che cominciasse il suo precipizio. Merita
ben più di Lampridio d'essere qui ascoltato
Erodiano, siccome storico che visse
in que' tempi e soggiornò in Roma. Quel
mal arnese adunque di <i>Perenne</i> prefetto
del pretorio, per dominar solo, avea già
staccati dal fianco del giovane Augusto i
migliori suoi consiglieri, con far subentrare
in lor luogo una frotta di persone
vili, e maneggiava già solo tutti gli affari:
dal che può essere che prendesse origine
l'odiosità dei buoni contra di Commodo.
Comunque sia, la prima pietra dei disordini
fu posta da <i>Lucilla</i> figliuola di Marco
Aurelio, e sorella dello stesso Commodo.
Per essere stata moglie di <i>Lucio Vero</i>
imperadore, il padre, tuttochè la rimaritasse
<span class="pagenum"><a name="Page_602" id="Page_602"></a>[602]</span>
con <i>Claudio Pompejano</i>, pure le
lasciò il titolo e gli onori di Augusta; ed
essa nel teatro soleva assidersi in una
sedia imperatoria, ed uscendo fuor di
casa, le era portato innanzi il fuoco, come
si faceva agli Augusti. Sposata che fu
<i>Crispina</i> da Commodo, si vide obbligata
<i>Lucilla</i> a cederle il primo luogo; ma
gliel cedette con immensa rabbia, credendo
fatto a sè stessa un gran torto
per la sua anzianità in quell'onore, e
da lì innanzi ne cercò sempre la vendetta.
Non si arrischiò mai a parlarne
con <i>Pompejano</i> suo marito, perchè sapeva
quant'egli amasse Commodo. Passava
fra lei e <i>Quadrato</i>, giovane nobilissimo
e ricchissimo, appellato mastro di camera
di Commodo da Dione <span class="fnote">[Dio, l. 72.]</span>, una
stretta ed anche peccaminosa amicizia.
Le tante querele di Lucilla trassero questo
giovane a formar una cospirazione
contro la vita di Commodo, in cui entrarono
alcuni senatori ancora. Scelto
fu per eseguir l'impresa un giovane di
grande ardire per nome <i>Quinziano</i>. Lampridio
il chiama <i>Claudio Pompejano</i>: sbaglio
probabilmente suo o de' copisti,
benchè anco lo stesso scriva Zonara <span class="fnote">[Zonaras, in Annalib.]</span>,
anzi dice che fu lo stesso marito di Lucilla:
errore massiccio. Ora Quinziano
ito a postarsi in luogo stretto e scuro
dell'entrata dell'anfiteatro, stette aspettando
che arrivasse Commodo; ed allorchè
il vide, sfoderato un pugnale, che
tenea sotto nascosto, mattescamente gliel
fece vedere con dire: <i>Questo te lo manda
il senato</i>, e gli si avventò addosso. Se
crediamo ad Ammiano <span class="fnote">[Ammianus, lib. 29.]</span>, gli diede
qualche ferita. Erodiano e Lampridio nol
dicono. Certo è che lasciò tempo a Commodo
di difendersi o di scappare. Preso
dunque dalle guardie lo sconsigliato
Quinziano, e messo ai tormenti da <i>Perenne</i>,
rivelò i complici. Fu perciò relegata
<i>Lucilla</i> nell'isola di Capri, e quivi
da lì a qualche tempo uccisa. Tolta fu
<span class="pagenum"><a name="Page_603" id="Page_603"></a>[603]</span>
la vita a <i>Quinziano</i>, a <i>Quadrato</i>, ad <i>Eletto</i>,
mastro anch'esso di camera di Commodo <span class="fnote">[Dio, lib. 72.]</span>;
e per attestato di Lampridio <span class="fnote">[Lampridius, in Commodo.]</span>,
fecero il medesimo fine <i>Norbana</i>,
<i>Norbano</i> e, <i>Parelio</i> colla madre sua. Il
peggio fu, che il pugnale e l'assalto di
Quinziano, e più le parole da lui proferite,
restarono talmente impresse nella
mente di Commodo, che sempre gli parea
d'aver davanti agli occhi quello
spettacolo, e da lì innanzi cominciò ad
odiar tutti i senatori, come se veramente
tutti avessero cospirato contra di lui,
ed ordinato a Quinziano di fargli quel
brutto complimento. Seppe ben prevalersi
di questa congiuntura Perenne, per
empiere di paura l'incauto principe, ed
accrescere i suoi odii contra de' più ricchi
e potenti, con lavorar poi di calunnie
a fine di processarli, e di arricchir sè
stesso coi loro beni.
</p>

<hr />

<h2 class="hidden"><a name="CLXXXV" id="CLXXXV"></a>CLXXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXXXV</span>. Indizione <span class="scp">VIII</span>.</td>
  </tr>
  <tr>
    <td><span class="sc">Eleuterio</span> papa 15.</td>
  </tr>
  <tr>
    <td><span class="sc">Commodo</span> imperadore 6.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Cornelio Negrino Curiazio Materno</span>
e <span class="sc">Marco Attilio Bradua</span>.
</p>

<p>
Il Relando <span class="fnote">[Reland., in Fastis.]</span> non mette se non i
cognomi di <i>Materno</i> e <i>Bradua</i>. Al Panvinio <span class="fnote">[Panvin., in Fast.]</span>,
seguitato dal padre Pagi <span class="fnote">[Pagius, Critic. Baron.]</span>,
parve il primo <i>Triario Materno</i>, solamente
perchè sotto Pertinace si trovava
un senatore di tal nome: pruova troppo
fievole. Gli ho io dato que' nomi, mosso
da un'iscrizione da me pubblicata nella
mia raccolta <span class="fnote">[Thesaurus Novus Inscript., p. 343.]</span>. Il nome dell'altro console
<i>Bradua</i> si raccoglie da un'iscrizione
dello Smirne, che pur ivi si legge. Trovandosene
un'altra posta MATERNO
ET ATTICO COS., potrebbe essere che
questo Attico fosso stato sostituito a <i>Bradua</i>.
<span class="pagenum"><a name="Page_604" id="Page_604"></a>[604]</span>
Sino all'anno presente arrivò la
vita di <i>santo Eleuterio</i> romano pontefice,
secondo la cronica di Damaso <span class="fnote">[Anast., Bibliot.]</span>. Nel
martirologio egli porta il titolo di <i>Martire</i>;
ma non è certo ch'egli desse il capo
per la confessione della religion di Cristo.
Saggiamente osservò il cardinal Baronio <span class="fnote">[Baronius, Annal. Eccles. ad annum 194.]</span>,
che ne' primi secoli il nome di
<i>Martire</i> fu conferito a coloro eziandio
che sofferirono vessazioni o tormenti
per la fede di Cristo, benchè non morissero
ne' tormenti. San Cipriano non ce
ne lascia dubitare. Al che si dee avere
riguardo anche per altri primi romani
pontefici, tutti ornati di sì glorioso titolo,
senza che resti più precisa memoria
della lor morte nel martirio. Per questa
cagione alcuni d'essi da <i>santo Ireneo</i>,
celebre vescovo di Lione, che fiorì in
questi tempi, sono considerati solamente
come <i>Confessori</i>. A santo <i>Eleuterio</i> fu
sostituito <i>Vittore</i> nella cattedra di san
Pietro, i cui anni cominceremo a contare
nell'anno seguente, seguendo la cronologia
del padre Pagi e del Bianchini. A
me sia lecito di riferire a quest'anno altri
sconcerti della corte di Commodo e
della nobiltà romana. Gran riputazione
e potenza godeva in quella corte Antero,
infame suo liberto <span class="fnote">[Lampridius, in Commodo.]</span>. Era costui stato
alzato al grado di mastro di camera da
Commodo, a cui nello stesso tempo serviva
per ministro nelle disonestà. L'odio
universale contra di questo cattivo strumento
cresceva ogni dì più, e andava
poi a terminare contra dello stesso Commodo,
il quale spasimava per lui. Sofferì
un pezzo <i>Tarrutino</i> o sia <i>Tarrutenio Paterno</i>,
prefetto del pretorio, costui; ma
finalmente un dì rotta la pazienza, fattolo
con galanteria uscir di palazzo col
pretesto d'un sagrificio, nel tornare che
egli faceva a casa, il fece assassinare ed
uccidere da alquanti sgherri. Diede nelle
smanie Commodo per questo, e ne fu
più cruccioso di quel che fosse stato nel
<span class="pagenum"><a name="Page_605" id="Page_605"></a>[605]</span>
pericolo della vita ch'egli avea corso
per l'assalto di Quinziano. Avuto sufficiente
sentore che <i>Paterno</i> era stato autore
del colpo, col consiglio di <i>Tigidio</i>,
e fors'anche di <i>Perenne</i>, il quale prese
questa congiuntura per tagliar le gambe
al compagno, il creò senatore, levandolo
in tal guisa dal pretorio, sotto specie
di promuoverlo a grado più cospicuo.
Ma non andò molto che fece accusare
Paterno di una congiura, apponendogli
d'aver promessa sua figliuola a <i>Salvio
Giuliano</i>, nipote di <i>Giuliano</i> celebre giurisconsulto,
per farne poscia un imperadore <span class="fnote">[Dio, lib. 72.]</span>.
Se avessero avuto questo disegno
Paterno e Giuliano, nulla mancava
loro per eseguirlo, comandando il primo
alle guardie e l'altro a qualche migliaio
di soldati. Perciò amendue perderono
la vita, e con esso loro <i>Vitruvio Secondo</i>,
segretario delle lettere dell'imperadore,
perchè era confidentissimo di Paterno.
Nella stessa disgrazia rimasero involti <i>Velio</i>
o sia <i>Vettio Rufo</i> ed <i>Egnazio Capitone</i>,
stati consoli amendue. <i>Emilio Junto</i> ed
<i>Atilio Severo</i>, consoli sostituiti (se pure
in quest'anno succedette la morte di
Antero), furono mandati in esilio. Anche
<i>Quintilio Massimo</i> e <i>Quintilio Condiano</i>,
già stato console, due de' più riguardevoli
personaggi che si avesse il senato,
amatissimi per la lor singolare saviezza
da Marco Aurelio, e adoperati nei primi
posti militari e civili, furono in tal occasione
tolti dal mondo, e finì la lor casa.
Narra Dione che fu condannato anche
<i>Sesto Quintilio</i> figliuolo di Massimo.
Precorsa a lui questa nuova, mentre
era in Soria, fece finta di cader da cavallo,
e d'essere morto, e da' suoi famigliari
invece fu portato alla sepoltura un
montone. Andò egli dipoi, mutando sempre
abito, vagabondo per vari paesi, nè
più si seppe nuova di lui, e ciò fu la rovina
di molti, perchè essendo ricercato
dappertutto, le teste di non pochi innocenti
furono portate a Roma, pretese
quella di Sesto, e rimasero altri spogliati
<span class="pagenum"><a name="Page_606" id="Page_606"></a>[606]</span>
di beni col pretesto che gli avessero
dato ricovero. Mancato poi di vita Commodo,
comparve persona a Roma che
sosteneva d'essere Sesto, e rispondeva a
proposito a tutti gli esami. Pertinace
scoprì la furberia, facendogli delle interrogazioni
in greco, lingua ch'egli sapeva
essere già ben intesa da Sesto;
e qui s'imbrogliò l'impostore, perchè
non capiva le interrogazioni. V'era presente
Dione. <i>Didio Giuliano</i>, che fu poi
imperadore, corse anch'egli pericolo
della vita, per l'accusa datagli d'aver
tenuta mano alla congiura con Salvio
Giuliano. Commodo il fece assolvere, e
condannar l'accusatore <span class="fnote">[Spartianus, in Juliano.]</span>. Dopo la caduta
di Paterno, restò prefetto del pretorio
il solo <i>Perenne</i> <span class="fnote">[Lampridius, in Commodo.]</span>, con divenir
padrone totale della corte. Seppe egli
persuadere a Commodo, giovane timidissimo,
che non si fidasse d'alcuno, e se
ne stesse in ritiro, attendendo ai piaceri
mentre egli assumerebbe in sè le cure
spinose del governo. Così fu fatto. Commodo
rade volte da lì innanzi si lasciò
vedere in pubblico, e chiuso come in un
turchesco serraglio, s'immerse affatto
nel baratro della lussuria con trecento
concubine, scelte parte dalla nobiltà,
parte dai postriboli, e con altra non minor
turba anche più infame. I conviti e
i bagni erano una continua scuola di
intemperanza e di disonestà; faceva egli
ancora de' combattimenti in abito da
gladiatore, co' suoi camerieri, e talvolta
ancora con ispada nuda, uccidendo alcun
d'essi armati solamente di spade colla
punta impiombata. E intanto Perenne
aggirava tutti gli affari, uccidendo quei
che voleva, altri assaissimi spogliando
dei loro beni non solo in Roma, ma anche
per le provincie, conculcando tutte
leggi, ed ammassando senza ritegno alcuno
tesori immensi. In questo misero
stato si trovava allora l'augusta città
per la balordaggine e sfrenatezza del suo
regnante.
</p>

<p>
<span class="pagenum"><a name="Page_607" id="Page_607"></a>[607]</span>
</p>

<hr />

<h2 class="hidden"><a name="CLXXXVI" id="CLXXXVI"></a>CLXXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXXXVI</span>. Indizione <span class="scp">IX</span>.</td>
  </tr>
  <tr>
    <td><span class="sc">Vittore</span> papa 1.</td>
  </tr>
  <tr>
    <td><span class="sc">Commodo</span> imperadore 7.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Commodo Augusto</span> per la
quinta volta, e <span class="sc">Manio Acilio Gabrione</span>
per la seconda.
</p>

<p>
Era già pervenuta al sommo la potenza
di <i>Perenne</i> prefetto del pretorio, e
l'abuso ch'egli ne faceva. Le tante ricchezze
da lui accumulate pareva che
tendessero a guadagnarsi l'amore dei
pretoriani, qualora egli volesse tentar
qualche tradimento contro la vita di
Commodo <span class="fnote">[Herodianus, Histor., lib. 1.]</span>. Allo stesso fine sembrava
che cospirassero le macchine de' suoi
giovani figliuoli, i quali portati da lui al
governo dell'Illirico, altro non faceano
che ammassar gente. Può essere che in
mente sua non bollissero così alti disegni;
certo è nondimeno, che l'odio universale
dava questa interpretazione a
tutte le azioni di lui e de' suoi figli. Di
qua venne la rovina sua, narrata diversamente
nelle particolarità da Erodiano
e da Dione <span class="fnote">[Dio, lib. 72.]</span>. Abbiamo dal primo, che
celebrandosi in quest'anno i sontuosissimi
giuochi capitolini, i quali si solevano
fare ad ogni quattro anni con immenso
concorso di popolo, ed assistendovi
Commodo nella sedia imperatoria,
prima che gl'istrioni cominciassero le
loro fatiche, comparve in iscena uno
vestito da filosofo con tasca al fianco,
bastone in mano. Costui, fatto silenzio
colla mano, ad alta voce gridò verso
Commodo, dicendogli, quello non essere
tempo da divertirsi in giuochi, perchè
<i>Perenne</i> era in procinto di levargli la
vita; per questo aver egli adunate tante
ricchezze; per questo i di lui figliuoli tante
soldatesche; e che se non vi provvedeva
prontamente, egli era spedito. Sperava
fosse costui di veder subito una
commozion del popolo contra di Perenne,
<span class="pagenum"><a name="Page_608" id="Page_608"></a>[608]</span>
e poscia un bel premio dall'imperadore.
Ma Commodo restò solamente sbalordito,
nè disse parola; il popolo, benchè
gli prestasse fede, nè pur esso fece movimento
alcuno; e intanto Perenne, fatto
prendere il finto filosofo, ordinò che fosse
bruciato vivo. Tuttavia questo accidente
diede campo a chi era presso all'imperadore,
e volea male a Perenne
per la sua intollerabile alterigia, di far
credere forse più di quel ch'era, a Commodo.
Gli mostrarono in oltre alcune
monete battute coll'immagine del figliuolo
di esso Perenne, benchè si credesse
ciò fatto senza notizia del padre, e forse
per manifattura de' suoi emuli. In somma
andò tanto innanzi la mena, che
Commodo una notte mandò alcuni a
levar la testa a Perenne, e immediatamente
spedì gente a far venire in Italia
dall'Illirico il di lui figlio maggiore, prima
che gli arrivasse l'avviso della morte
del padre. Chiamato egli con dolci lettere
dall'imperadore, benchè mal volentieri,
venne, ed appena toccò l'Italia, che
gli fu reciso il capo. Dione <span class="fnote">[Dio, lib. 72.]</span> e Lampridio <span class="fnote">[Lampridius, in Commodo.]</span>,
il cui testo è qui imbrogliato,
ben diversamente scrivono, essere nata
una sedizione nell'armata britannica,
comandata da <i>Ulpio Marcello</i>, perchè
Perenne, levati via gli uffiziali dell'ordine
senatorio, ne avea mandati là degli
altri dell'ordine equestre. Ammutinatisi
quei soldati, stavano sul duro, nè volendosi
quetare, giunsero a scegliere dal
corpo loro mille e cinquecento armati,
e gl'inviarono a Roma a dir le loro ragioni.
Commodo, allorchè intese l'arrivo
di essi, siccome era un coniglio, andò
loro incontro per saper la cagione di
questa novità. Gli risposero di essere
venuti apposta per liberarlo dalle insidie
di Perenne, ch'era dietro a far imperadore
un suo figliuolo. Commodo, quantunque
non gli mancasse tanta forza di
pretoriani da assorbir questi pochi soldati,
non gli sprezzò; anzi prestò loro
<span class="pagenum"><a name="Page_609" id="Page_609"></a>[609]</span>
fede per istigazione principalmente di
<i>Cleandro</i> suo mastro di camera, che
odiava forte Perenne, come remora all'adempimento
di tutte le sue voglie.
Però, tolta a Perenne la carica di prefetto
del pretorio, la diede ad altri e permise
che i soldati britannici tagliassero
a pezzi Perenne, e non lui solo, ma
anche la moglie, la sorella e i due figliuoli
di lui. Chi sia più veritiero degli
storici suddetti, non è in nostra mano il
deciderlo. Strano è che Dione, lungi
dall'accordarsi con Erodiano e con
Lampridio nell'imputare a Perenne gli
eccessi e disegni sopra narrati, ne faccia
un ritratto vantaggioso, con rappresentarlo
continente, modesto, non sitibondo
di gloria e di danaro, buon custode della
persona dell'imperadore, in una parola
indegno di quella morte: se non
che il confessa reo della caduta di <i>Paterno</i>
suo collega, procurata per restar
solo nel comando delle guardie principesche.
Ci fan le medaglie <span class="fnote">[Mediobarbus, in Numismat. Imperat.]</span> vedere in
quest'anno Commodo Augusto non solamente
console per la quinta volta, ma
anche proclamato <i>Imperadore per l'ottava
volta</i>. Pensano alcuni <span class="fnote">[Tillemont, Mémoires des Empereurs.]</span> ciò fatto
per una vittoria riportata da <i>Clodio Albino</i>
contra i popoli della Frisia di là
del Reno, mentovata da Capitolino <span class="fnote">[Capitolin., in Clodio Albino.]</span>.
Il Mezzabarba anch'egli si credette di
ricavar da esse medaglie un viaggio di
Commodo, fatto in quest'anno contra
de' Mori, ovvero nella Pannonia, e una
allocuzione all'esercito colla vittoria pel
ritorno e col congiario sesto dato al popolo.
Ma nulla di questo si ha dalle antiche
storie, e però conviene andar cauto
a crederlo. Abbiam solamente da Lampridio <span class="fnote">[Lampridius, in Commodo.]</span>,
ch'egli fece mostra una volta
di voler andare alla guerra in Africa a
fin di esigere le spese del viaggio. Esatte
che l'ebbe, tutte se le consumò in tanti
banchetti e giuochi d'azzardo.
</p>

<p>
<span class="pagenum"><a name="Page_610" id="Page_610"></a>[610]</span>
</p>

<hr />

<h2 class="hidden"><a name="CLXXXVII" id="CLXXXVII"></a>CLXXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXXXVII</span>. Indizione <span class="scp">X</span>.</td>
  </tr>
  <tr>
    <td><span class="sc">Vittore</span> papa 2.</td>
  </tr>
  <tr>
    <td><span class="sc">Commodo</span> imperadore 8.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Crispino</span> ed <span class="sc">Eliano</span>.
</p>

<p>
Abbiamo di certo i soli cognomi di
questi consoli. Incerti sono i lor nomi.
Il Panvinio <span class="fnote">[Panvin., in Fast. Consular.]</span> li credette <i>Tullio Crispino</i>
e <i>Papirio Eliano</i>, ma con troppo fievoli
conghietture. Da che estinta rimase la
possanza e vita di Perenne, saltò su un
altro dominante nella corte imperiale,
peggiore ancora dell'altro; e questi fu
<i>Cleandro</i> <span class="fnote">[Dio, lib. 72.]</span>. Costui, per attestato di Dione,
era nato servo, cioè, come ora diciamo,
schiavo; e fra i servi venduto,
fu condotto a Roma, dove s'applicò al
mestier di facchino. Tanto seppe fare
costui introdotto in corte, tanto seppe
piacere alla testa sventata di Commodo,
perchè questi da fanciullo seco praticò,
che a poco a poco salendo, arrivò ad
essere suo mastro di camera, con isposare
Damostrazia, una delle meretrici di
esso imperadore. Prima di lui sosteneva
questa carica <i>Saoterio</i> da Nicomedia
con grande autorità, e quegli fu che ai suoi
compatriotti ottenne di poter celebrare
i giuochi de' gladiatori, e di alzar un
tempio a chi sopra gli altri n'era indegno,
cioè al medesimo Commodo. Cleandro
buttò giù questo Saoterio, e il fece
ammazzare, entrando dopo sì bel fatto
nel posto di lui. Il Salmasio <span class="fnote">[Salmasius, in Notis ad Lampridium.]</span> sospettò
che questo Saoterio fosse il medesimo
che <i>Antero</i>, da noi veduto di sopra mastro
di camera di Commodo, ed ucciso.
Ma lo stesso Lampridio lo attesta assassinato
per ordine dei prefetti del pretorio,
e non già di Cleandro. Ora, dopo
la morte di Perenne, la padronanza
della corte si mirò unita in esso Cleandro.
Ancorchè Commodo cassasse molte
cose fatte come senza ordine suo da
<span class="pagenum"><a name="Page_611" id="Page_611"></a>[611]</span>
Perenne <span class="fnote">[Lampridius, in Commodo.]</span>, non passarono trenta giorni,
che lasciò far di peggio a Cleandro;
laonde tuttodì si vedeano mutazioni in
Corte. <i>Negro</i>, succeduto a Perenne nel
posto di prefetto del pretorio, nol tenne
che sole sei ore; <i>Marzio Quarto</i> cinque
giorni solamente. E così a proporzione
altri, che furono di mano in mano o imprigionati
o uccisi per ordine di Cleandro.
L'ultimo di questi tolti dal mondo fu <i>Ebuziano</i>;
ed allora fu che Cleandro si fece
crear prefetto del pretorio con due altri
scelti da sè, portando nondimeno egli
solo la spada nuda davanti all'imperadore.
Questa fu la prima volta che si
videro tre prefetti del pretorio nello stesso
tempo <span class="fnote">[Dio, lib. 72.]</span>. Essendo alla testa di essi pretoriani
Cleandro, non vi fu scelleraggine che
da loro e dalle altre soldatesche romane
non si commettesse. Uccidevano, bruciavano,
ingiuriavano chiunque loro piaceva,
e riparo non vi era. Commodo
non aveva orecchi, unicamente intento
alle sue infami dissolutezze, a far correre
cavalli, a guidar egli stesso le carrette,
ai combattimenti di gladiatori, e
a cacce di fiere, per lo più nel suo ritiro,
talvolta ancora in pubblico.
</p>

<p>
Aveva egli dopo la morte di Perenne
inviato in Bretagna <i>Elvio Pertinace</i> <span class="fnote">[Capitolin., in Pertinac.]</span>,
siccome persona di gran credito e rigido
osservatore della disciplina militare,
acciocchè riducesse al dovere quei soldati
tuttavia ammutinati e sediziosi.
Perenne l'avea dianzi cacciato di Roma
dopo vari illustri suoi impieghi, ed egli
si era ridotto alla villa di Marte sullo
Apennino nella Liguria, dov'era nato,
e dove si fermò per tre anni. Commodo,
per risarcire il di lui onore, e valersi in
congiuntura di tanto bisogno di un uomo
di tanta vaglia, richiamatolo, il mandò
colà per calmare que' torbidi con
titolo di legato. Andò, e trovò quelle
milizie sì mal animate contro di Commodo,
che se un solo avesse alzato
<span class="pagenum"><a name="Page_612" id="Page_612"></a>[612]</span>
il dito, ed egli avesse acconsentito alle
loro istanze, l'avrebbono proclamato
imperadore. Il tentarono in fatti su questo,
ma il trovarono uomo d'onore.
Tenne egli per qualche tempo in freno
quelle milizie; ma un dì sollevatasi
una legione, si venne alle mani, e poco
mancò ch'egli non restasse ucciso. Certamente
fu creduto morto, perchè
con più ferite restò mischiato fra i cadaveri
degli uccisi; del che fece egli a
suo tempo, cioè divenuto imperadore,
aspra vendetta. Dovrebbe appartenere
all'anno presente un fatto raccontato
da Erodiano <span class="fnote">[Herodian., Histor., lib. 1.]</span>, ed avvenuto non molto
tempo dopo la morte di Perenne. Un
certo <i>Materno</i> soldato, uomo di mirabil
ardire, essendo disertato, si unì con altri
disertori, e formò un corpo di gente
accresciuto di mano in mano da chiunque
avea voglia di far del male, sino ad
alcune migliaia. Con costoro cominciò
egli a scorrere per la Gallia e per la
Spagna, dando il sacco non solamente
alla campagna, ma anche alle città, con
poi abbruciarle, e mettendo in libertà
tutti i prigioni che si univano tosto con
lui. Commodo scrisse lettere di fuoco a
quelle provincie; spedì colà <i>Pescennio
Negro</i> <span class="fnote">[Spartianus, in Pescennio Nigro.]</span>, uomo di coraggio, il quale
con <i>Settimio Severo</i>, allora governatore
di Lione, messo insieme un esercito,
disperse quella canaglia. Ma qui non si
fermò Materno. Per varie strade, egli e
le sue genti, chi per una parte e chi per
altra, calarono in Italia. Era saltato in
capo ad esso Materno di fare un gran
colpo, cioè, giacchè non potea competere
colle forze di Commodo in aperta
campagna, pensò di ammazzarlo insidiosamente
in Roma stessa. Gran festa si
solea dai Romani far nella primavera
in onor di Cibele, chiamata madre degli
dii, dove tanto l'imperadore, quanto i
particolari esponevano le più preziose
lor masserizie, ed era permesso ad ognuno
di andar travestito e mascherato.
<span class="pagenum"><a name="Page_613" id="Page_613"></a>[613]</span>
Il disegno di Materno era di frammischiarsi
con vari dei suoi fra le guardie
di Commodo vestito alla stessa maniera,
e di svenarlo. Ma tradito prima del tempo
da qualche suo compagno, fu preso
e giustiziato con gli altri. Pare che tal
fatto succedesse nella primavera di quest'anno;
ma il padre Pagi <span class="fnote">[Pagius, in Crit. Baron.]</span> lo differisce
sino all'anno 190, del che nondimeno
egli non reca pruova sufficiente.
Commodo, ammaestrato da questo pericolo,
tanto meno da lì innanzi comparve
in pubblico, e la maggior parte del tempo
soggiornò nelle ville fuori di città,
senza prendersi alcun pensiero di amministrar
giustizia, nè far l'altre azioni
pubbliche convenienti ad un imperadore
o necessarie al governo. In sua vece
tutto faceva l'iniquo Cleandro.
</p>

<hr />

<h2 class="hidden"><a name="CLXXXVIII" id="CLXXXVIII"></a>CLXXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXXXVIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Vittore</span> papa 3.</td>
  </tr>
  <tr>
    <td><span class="sc">Commodo</span> imperadore 9.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cajo Allio Fusciano</span> per la seconda volta,
e <span class="sc">Duillio Silano</span> per la seconda.
</p>

<p>
Di male in peggio andavano gli affari
di Roma per la disattenzione e pazza
condotta di Commodo <span class="fnote">[Lampr., in Commodo.]</span>, ma più per la
crudeltà ed avarizia del suddetto Cleandro,
già arbitro della corte. Costui vendeva
tutte le grazie e tutte le dignità tanto
militari che civili. Per andare al governo
delle provincie, bisognava comperar
le cariche. Per denaro le persone di
condizion libertina ottenevano la nobiltà,
giungevano anche a divenir senatori. I
banditi, purchè spendessero, tornavano
alla patria, ed erano promossi agli onori;
nè si portava rispetto alle sentenze
date dal senato e dai giudici. L'oro le
faceva abolire. Perchè <i>Antistio Burro</i>,
uno de' primi senatori, coll'autorità e
<span class="pagenum"><a name="Page_614" id="Page_614"></a>[614]</span>
confidenza che gli dava l'essere marito
di una sorella di Commodo, volle avvertire
il cognato Augusto di tanti disordini,
si tirò addosso l'ira di Cleandro. Nè
andò molto che costui contra di un uomo
sì degno fece saltar fuori un processo,
quasi che egli aspirasse all'imperio.
Ciò bastò per togliere la vita a lui e a
molti altri che impresero la di lui difesa.
Avvenne tal iniquità prima ancora che
Cleandro occupasse il posto di prefetto
del pretorio: al che egli probabilmente
pervenne circa questi tempi. Tante avanie,
concussioni ed uccisioni faceva costui
a fine di ammassar tesori, non solamente
in suo pro, ma anche per regalar
le bagasce dell'imperador suo padrone,
e molto più lui stesso <span class="fnote">[Dio, in Excerptis Vales.]</span>, perciocchè egli
col tanto scialacquare in ispese o inutili
od obbrobriose, si trovava sempre smunto
o coll'erario voto. Ma nè pur bastando
al di lui bisogno i tanti rinforzi che
gli somministrava la malvagità di Cleandro,
si ricorse al ripiego di minacciar dei
processi anche alle matrone romane, con
inventati e finti delitti, atterrendole in
maniera, che conveniva venire a composizioni,
e a riscattarsi con buona somma
di danari. Inventò Commodo inoltre di
mettere una tassa di due scudi d'oro a
cadaun senatore, loro mogli e figliuoli,
da pagarsegli ogni anno nel giorno suo
natalizio, e di cinque denari ad ogni decurione
della città. Pure tutto questo era
una goccia al mare, perchè malamente
si consumava tanto oro in cacce, in combattimenti
di gladiatori e in altri divertimenti
peggiori. Abbiamo da Lampridio <span class="fnote">[Lampr., in Commod.]</span>,
che sotto questi consoli furono
fatti dei voti pubblici per la salute e prosperità
di Commodo; e nelle monete <span class="fnote">[Mediobarbus, in Numismat. Imp.]</span>
si parla della <i>pubblica Felicità</i>, quando
altro non si provava che miserie ed affanni.
Ma non mai si esercita tanto l'adulazione,
che sotto i principi cattivi, ai
quali si fa plauso per timore di peggio.
<span class="pagenum"><a name="Page_615" id="Page_615"></a>[615]</span>
Scrive ancora Eusebio <span class="fnote">[Eusebius, in Chron.]</span>, che in quest'anno
cadde un fulmine nel Campidoglio,
per cui rimase bruciata la biblioteca
colle case vicine. Non può già stare
il dirsi da lui, che le Terme di Commodo
fossero fabbricate nell'anno IV del
suo imperio, avendo noi, non meno da
Lampridio <span class="fnote">[Lamprid., in Commodo.]</span> che da Erodiano <span class="fnote">[Herodianus, Histor., lib. 1.]</span>, essere
quella stata una fabbrica fatta da
Cleandro, il quale molto più tardi salì in
alto. Queste terme e un ginnasio, ossia
una scuola di atleti e di scherma, opere
anch'esse di lui, furono bensì dedicate
sotto nome di Commodo; ma Cleandro
avea caro che si sapesse esserne egli stato
l'autore per guadagnarsi l'amor del
popolo a tenore d'alcuni suoi grandiosi
disegni, de' quali parleremo fra poco.
</p>

<hr />

<h2 class="hidden"><a name="CLXXXIX" id="CLXXXIX"></a>CLXXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CLXXXIX</span>. Indizione <span class="scp">XII</span>.</td>
  </tr>
  <tr>
    <td><span class="sc">Vittore</span> papa 4.</td>
  </tr>
  <tr>
    <td><span class="sc">Commodo</span> imperadore 10.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Silano</span> e <span class="sc">Silano</span>
</p>

<p>
Siamo assicurati dai fasti antichi, essere
stati in quest'anno consoli ordinari
<i>due Silani</i>. Che il primo si chiamasse
<i>Giunio Silano</i>, lo conghiettura il Panvinio <span class="fnote">[Panvin., in Fastis.]</span>,
ma non è certo. Vogliono che
l'altro si chiamasse <i>Servilio Silano</i>, e
con più ragione, sapendosi da Lampridio <span class="fnote">[Lampridius, in Commodo.]</span>,
che Commodo tolse di poi la vita
ad un consolare di questo nome. Una
iscrizione riferita dal Fabretti <span class="fnote">[Fabrettus, Inscript., pag. 635.]</span> si vede
posta C. ATILIO, Q. SERVILIO COS.,
ma non si può arrivar a sapere se appartenga
all'anno presente. In questo sì
giudicò il padre Pagi <span class="fnote">[Pagius, Critic. Baron. ad hunc annum.]</span> che accadesse
quanto narrano Dione <span class="fnote">[Dio, lib. 72.]</span> e Lampridio <span class="fnote">[Lampr., in Commodo.]</span>,
cioè che si contarono venticinque
<span class="pagenum"><a name="Page_616" id="Page_616"></a>[616]</span>
consoli in un anno solo. Il Panvinio
credette questa deforme scena nell'anno
185, senza badare che Cleandro, salito
molto più tardi in auge, ne fu l'autore,
e per cogliere verisimilmente un
grosso regalo da tanti soggetti vogliosi
di quell'onore. Quando ciò sia avvenuto
nell'anno presente, certo sarà che nel
medesimo giunse al consolato anche <i>Settimio
Severo</i>, il qual fu poi imperadore,
scrivendo Sparziano <span class="fnote">[Spartianus, in Septimio Sev.]</span> ch'egli sostenne
il primo consolato con <i>Apulejo Rufino</i>,
disegnato da Commodo a quella dignità
insieme con molti altri. Strano poi sembra
che il medesimo Sparziano <span class="fnote">[Spart., in Geta.]</span> dica
nato <i>Geta</i>, figliuolo di Settimio Severo,
mentre erano consoli <i>Severo e Vitellio</i>,
quando avea dato <i>Rufino</i> per collega a
<i>Severo</i>. Seguitava intanto Cleandro <span class="fnote">[Dio, lib. 72.]</span> a
far delle estorsioni, e a vendere gli onori,
impoverendo la sciocca gente che correva
a comperare da lui il fumo. Uno di
questi fu <i>Giulio Solone</i>, uomo ignobile,
che per la vanità di salire al grado di
senatore, consumò quasi tutte le sue facoltà,
di modo che fu detto argutamente,
<i>che Solone, a guisa de' condannati, era
stato spogliato de' suoi beni, e relegato
nel senato</i>. Ma quando men se l'aspettava,
arrivò ancora Cleandro al fine dovuto
ai pari suoi. Il precipizio suo vien
differito dal padre Pagi all'anno seguente;
dal Tillemont vien riferito <span class="fnote">[Tillemont, Mémoires des Empereurs.]</span> al presente.
In tale incertezza credo io meglio
di parlarne qui. Entrò in questi tempi <span class="fnote">[Dio, lib. 72.]</span>
una fierissima peste in Italia <span class="fnote">[Herodianus, lib. 1.]</span>, e
per le poche precauzioni che si costumavano
allora, si diffuse ben tosto per tutte
le città, e passò anche oltramonti.
Questo di raro avea essa, che non men
gli uomini che le bestie perivano. In casi
tali, quanto più vaste e popolate son le
città, tanto maggiormente infierisce il
malore nella folta misera plebe. Così fu
<span class="pagenum"><a name="Page_617" id="Page_617"></a>[617]</span>
in Roma. Dione, testimonio di veduta,
asserisce che per lo più ogni dì vi morivano
duemila persone. Rinnovossi inoltre
allora l'uso di certi aghi attossicati,
co' quali fu data la morte a non pochi.
Commodo, per consiglio de' medici, si
ritirò a Laurento, luogo fresco alla marina,
e pieno di lauri, creduti allora per
l'odor loro un possente scudo contro la
peste. A questo gravissimo male s'aggiunse
la carestia, facile disgrazia, massimamente
alle grandi città, dove immenso
è il popolo, e dove allorchè infierisce
la peste, molti si guardano dall'accostarvisi
per timor della vita. Dicono che
<i>Dionisio Papirio</i>, presidente dell'annona,
accrebbe maggiormente la penuria dei
viveri, colla mira che il popolo già irritato
contra di Cleandro, per le tante ruberie,
ne attribuisse a lui la colpa, e si
alzasse a rumore contra di lui, siccome
in fatti avvenne. Sapevasi ch'egli avea
comperata gran quantità di grano, nè lo
lasciava uscire de' suoi granai. In mezzo
a sì calamitosi tempi mirabile è la facilità,
con cui può sorgere e prender piede
una voce ed opinione anche più spallata.
Fu dunque detto che Cleandro
tendesse ad occupar il trono imperiale.
Le ricchezze da lui adunate, e il grano
ammassato avea da servire a guadagnar
in suo favore i pretoriani e l'altre milizie
romane. Di più non occorse, perchè
si facesse una sollevazione. Non vanno
ben d'accordo Dione ed Erodiano in
raccontar le circostanze del fatto. Molto
meno Lampridio <span class="fnote">[Lampr., in Commodo.]</span>, che attribuisce la
odiosità del popolo contro Cleandro all'aver
costui fatto morire <i>Arrio Antonino</i>,
personaggio di gran credito, a forza di
calunnie, perchè, essendo egli proconsole
dell'Asia, avea condannato un certo Attalo,
probabilmente creatura del medesimo
Cleandro. Confessano poi, tanto Erodiano
quanto Dione, che Commodo in
tempo di questa sollevazione si trovava
nella villa di Quintilio poco lungi da
Roma, dove attendeva a' suoi infami piaceri.
<span class="pagenum"><a name="Page_618" id="Page_618"></a>[618]</span>
Aggiugne Dione, che si fecero in
quel tempo le corse de' cavalli nel circo:
il che mi fa sospettare che fosse già terminata
in Roma la peste, e solamente
allora si provasse il flagello della carestia.
</p>

<p>
Comunque sia, parte del popolo spronato
dalla fame, e mosso dalle grida di
moltissimi fanciulli attruppati, condotti
da una fanciulla d'alta statura, e di terribile
aspetto, creduta dalla buona gente
una dea, si mosse in furia, e andò al palazzo
di villa, dove dimorava coll'imperadore
<i>Cleandro</i>. Quindi, dopo aver gridato:
<i>Viva il nostro Augusto!</i> dimandarono
di aver in mano il traditore Cleandro,
caricandolo intanto d'infinite villanie.
Nulla ne intese Commodo, immerso nei
suoi divertimenti. Cleandro allora ordinò
che il corpo di cavalleria di guardia
dissipasse quella gentaglia, e fu puntualmente
ubbidito. Misero que' cavalieri in
fuga il popolo disarmato, ne uccisero o
ferirono molti, inseguendoli fin dentro
le porte di Roma. Mossesi allora a rumore
tutto il popolo, e correndo ai balconi
e su per gli tetti, cominciò a tempestar
con sassi e tegole i cavalieri; unissi
ancora col popolo parte de' soldati a piedi
della città: e tutti con armi e grida
cominciarono una fiera battaglia colla
peggio de' cavalieri, parte scavalcati o
feriti, o morti, e gl'inseguirono sino al
palazzo suburbano dell'imperadore.
Niuno si attentava a far motto di ciò a
Commodo. Marzia, già concubina di Quadrato,
che non era già stata uccisa, come
si legge in Sifilino, quella fu che ne
avvisò l'imperadore. Erodiano, all'incontro,
scrive essere stata <i>Fadilla</i> sorella del
medesimo Augusto, che, atterrita dal rumore,
corse scapigliata a' piedi del fratello,
e l'avvertì del pericolo, in cui egli
con tutti i suoi si trovava, se non sagrificava
allo sdegno del popolo quel
suo scelleratissimo ministro. Altri, che
ivi si trovavano, calcarono la mano, accrescendogli
la paura talmente, ch'egli
in fine, fatto chiamar Cleandro, ordinò
<span class="pagenum"><a name="Page_619" id="Page_619"></a>[619]</span>
che gli fosse tagliato il capo, e consegnato
sopra un'asta al popolo. Spettacolo
di gran letizia fu la testa di costui a chi
l'odiava, e strascinò poscia il di lui cadavero
per la città. Due piccoli figliuoli
suoi vi perderono anch'essi la vita; nè
finì questa turbolenza, che anche molti
familiari o favoriti di esso Cleandro vennero
uccisi: con che restò quieto il tumulto.
Lampridio aggiugne che Apolausto
ed altri liberti di corte in tal
congiuntura rimasero anch'essi vittima
del furore popolare; e Commodo, per testimonianza
di Dione, fece poi morire il
sopra mentovato presidente dell'annona
<i>Papirio</i>, dando probabilmente a lui tutta
la colpa del nato sconcerto. In luogo di
Cleandro creati furono prefetti del pretorio
<i>Giuliano e Regillo</i>, e la presidenza
dell'annona fu conferita ad <i>Elvio Pertinace</i>,
il quale doveva essere poco prima
tornato dalla Bretagna, con fama d'aver
anch'egli di là incitato Commodo contro
di <i>Antistio Burro</i> e di <i>Arrio Antonino</i>,
imputando loro che aspirassero all'imperio.
Commodo non si attentava più,
siccome timidissimo, di rientrare in Roma.
Tanto cuore gli fecero i suoi confidenti <span class="fnote">[Herodianus, Histor., l. 1.]</span>,
che comparve colà, e fu accolto
con grandi acclamazioni del popolo: del
che si consolò non poco. Eusebio <span class="fnote">[Euseb., in Chron.]</span> sotto
il presente anno scrive che Commodo
fece levar la testa al colosso fabbricato
da Nerone, per mettervi la sua.
Vedremo ben altri più ridicoli eccessi
della di lui vanità.
</p>

<hr />

<h2 class="hidden"><a name="CXC" id="CXC"></a>CXC</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXC</span>. Indizione <span class="scp">XIII</span>.</td>
  </tr>
  <tr>
    <td><span class="sc">Vittore</span> papa 5.</td>
  </tr>
  <tr>
    <td><span class="sc">Commodo</span> imperadore 11.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Commodo Augusto</span> per la
sesta volta, e <span class="sc">Marco Petronio Settimiano</span>.
</p>

<p>
Fu ben calmata la sedizione popolare
descritta di sopra, e ritornossene Commodo
<span class="pagenum"><a name="Page_620" id="Page_620"></a>[620]</span>
Augusto alla sua residenza in Roma <span class="fnote">[Herodianus, Histor., lib. 1.]</span>,
ma non si quietò già l'animo
suo; anzi il fresco esempio fece in lui
crescere le diffidenze e i sospetti. Personaggio
non v'era di qualche abilità e
credito che non fosse mirato di mal occhio
da Commodo, e di cui egli non desiderasse
la morte; e, quel ch'è peggio,
non la procurasse o col veleno o col
ferro. Ogni sinistra relazione o calunnia
sufficiente era perchè egli levasse dal
mondo i nobili, e massimamente i più
amati dal popolo e i più potenti. Ognuno
gli facea ombra, perchè non ignorava
già quanto fosse l'odio del pubblico contra
di lui. Credesi dunque <span class="fnote">[Lampridius, in Commodo.]</span> che in
questi tempi egli privasse di vita <i>Petronio
Mamertino</i> suo cognato, cioè marito di
una sua sorella, ed <i>Antonino</i> di lui figlio,
ed <i>Annia Faustina</i> cugina di suo padre,
che stava in Grecia. La sua crudeltà
principalmente prendeva di mira chi era
stato console. Tali furono <i>Duillio</i> e <i>Servilio
Silani</i>, <i>Allio Fosco</i>, <i>Celio Felice</i>, <i>Lucejo
Torquato</i>, <i>Larzio Euripiano</i>, <i>Valerio
Bassiano</i> e <i>Patulejo Magno</i> co' suoi figliuoli,
<i>Sulpizio Crasso</i> proconsole dell'Asia,
<i>Claudio Lucano</i>, <i>Giulio Procolo</i>
colla sua prole, ed altri infiniti, come
dice Lampridio, a' quali tutti o in una
maniera o in un'altra procurò la morte.
Fece anche bruciar vivi tutti i figliuoli e
nipoti del già ribello <i>Avidio Cassio</i> <span class="fnote">[Vulcat., in Avidio Cassio.]</span>,
nulla servendo loro il perdono ottenuto
dal di lui buon padre Marco Aurelio; e
ciò con imputar loro che macchinassero
delle novità. Probabil cosa è che non
tutte in quest'anno succedessero tali
stragi, e che alcune appartengano all'anno
seguente. <i>Giuliano</i> e <i>Regillo</i>, già creati
prefetti del pretorio, poco la durarono
con questa bestia, ed amendue furono
ammazzati. E pur Giuliano godea sì forte
della grazia di Commodo, che pubblicamente
era da lui abbracciato, baciato,
e chiamato suo padre. <i>Quinto Emilio
<span class="pagenum"><a name="Page_621" id="Page_621"></a>[621]</span>
Leto</i> ottenne allora il grado di prefetto
del pretorio. Accadde ancora verso questi
tempi <span class="fnote">[Dio, lib. 72.]</span> la morte di <i>Giulio Alessandro</i>,
personaggio di maraviglioso ardire,
uno de' nobili cittadini di Emesa nella
Soria, che stando a cavallo avea colla
lancia passato da parte a parte un lione.
Se crediamo a Lampridio, s'era egli ribellato.
Altro non dice Dione, se non
che all'udire l'arrivo di un centurione,
spedito con una truppa di soldati per
ammazzarlo, di notte andò a trovarli, e
tutti li tagliò a pezzi. Lo stesso brutto
giuoco fece appresso ad alcuni suoi concittadini,
coi quali manteneva nimicizia;
e poi montato a cavallo con un ragazzo
ch'egli amava, se ne fuggì. Si sarebbe
egli ridotto in salvo, ma non potendo più
reggere il ragazzo alla corsa, nè volendolo
egli abbandonare, fu raggiunto dai
corridori, che il venivano seguitando.
Diede egli allora la morte al ragazzo e a
sè stesso, e così terminò la sua tragedia.
</p>

<p>
Tali erano in questi tempi le barbariche
azioni di Commodo. E merita ben
d'essere osservato che sotto questo crudel
regnante la religion cristiana non
patì per conto suo persecuzione veruna;
e chi morì martire a que' tempi, non già
da lui, ma dai governatori delle provincie,
nemici del nome cristiano, riportarono
una gloriosa morte. E però, lui regnante,
crebbe e sempre più si dilatò il
numero de' Cristiani. Questa indulgenza
di Commodo vien attribuita da Sifilino <span class="fnote">[Xiphilinus, in Commodo.]</span>
a Marzia, donna di bassa nascita,
ch'era stata concubina di Quadrato.
Dopo la morte di Quadrato entrò essa
talmente in grazia di Commodo, il quale
avea relegato a Capri, e poi fatta morire
<i>Crispina</i> sua moglie, che, a riserva del
nome di Augusta <span class="fnote">[Dio, lib. 72.]</span>, conseguì gli onori
delle imperadrici. Poteva ella molto nel
cuor di Commodo; e però si pretende
che amando essa molto, benchè non cristiana,
i cristiani, procurasse loro un
<span class="pagenum"><a name="Page_622" id="Page_622"></a>[622]</span>
buon trattamento ed altri benefizii. Vuole
il padre Pagi <span class="fnote">[Pagius, Critic. Baron. ad hunc annum.]</span> che la peste e la fame,
di cui parlammo all'anno precedente,
infierissero in questo; e non men Dione
che le medaglie sembrano dar peso a
così fatta opinione. Ma, secondo Erodiano,
sembra più verosimile che fossero
preceduti questi flagelli. Parlasi ancora
nelle monete <span class="fnote">[Mediobarbus, in Numismat. Imp.]</span> della <i>Liberalità Settima</i>
di Commodo, cioè di qualche congiario
dato al popolo per tenerselo amico. E
Dione, fra l'altre cose, lasciò scritto che
Commodo più volte donò al popolo cinque
scudi d'oro e quindici denari per
testa.
</p>

<hr />

<h2 class="hidden"><a name="CXCI" id="CXCI"></a>CXCI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXCI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Vittore</span> papa 6.</td>
  </tr>
  <tr>
    <td><span class="sc">Commodo</span> imperadore 12.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cassio Aproniano</span> e <span class="sc">Bradua</span>.
</p>

<p>
Se il primo console <i>Aproniano</i> portò
veramente il nome di <i>Cassio</i>, egli fu padre
di Dione Cassio, storico celebratissimo;
ma ciò non è senza qualche dubbio.
Alle disgrazie che andava provando
Roma pel governo tirannico di Commodo
e per gli altri mali di sopra accennati,
si aggiunse nel presente anno quello di
un fiero incendio <span class="fnote">[Herodianus, lib. 1, et Dio, lib. 72.]</span>. Attaccatosi il fuoco
al tempio della Pace, fabbricato da Vespasiano,
interamente lo consumò colle
botteghe ricchissime delle specierie contigue:
tempio il più magnifico che si
fosse allora in Roma. Imperciocchè quivi
erano conservate le più preziose spoglie
del tempio di Gerusalemme; quivi si faceano
le assemblee dei letterati; e pare
che vi si conservassero anche i loro
scritti, giacchè Galeno <span class="fnote">[Galenus, de libris suis.]</span> il medico si
duole che un gran numero de' suoi vi
perisse in tal congiuntura. Ma, quel che
è più, colà si portavano in deposito i
danari e le cose più preziose de' Romani,
<span class="pagenum"><a name="Page_623" id="Page_623"></a>[623]</span>
come in luogo il più sicuro d'ogni altro.
Perciò, essendo succeduto di notte quel
gravissimo incendio, moltissimi, venuto
il giorno, si trovarono poveri di ricchi
che erano la sera innanzi. Nè ivi si fermarono
le fiamme, perchè passarono ad
altri assaissimi nobili edifizii romani, e
fra gli altri il tempio di Vesta col palazzo
rimase anch'esso consunto. Durò molti
giorni il fuoco, dilatandosi qua e là, senza
potersi fermare con arte umana, finchè
un'improvvisa dirotta pioggia gli
troncò i passi. Eusebio <span class="fnote">[Euseb., in Chronic.]</span> dice che gran
parte della città di Roma restò preda
delle fiamme. Salvarono le Vestali il palladio,
cioè la statua di Pallade, la quale
fama era che fosse stata portata da Troja.
Dione anch'egli attesta che il fuoco arrivò
al palazzo, e vi bruciò la maggior
parte delle scritture spettanti al principato.
Questa gravissima sciagura moltiplicò
l'odio di ognuno contra di Commodo,
credendo tale incendio un'ira
palese del cielo per le di lui iniquità: e
giacchè era ito in rovina il tempio della
Pace, giudicarono tutti questa una predizion
di guerra vicina per tutto il romano
imperio. Intanto la vanità di Commodo
cominciava a degenerare in pazzia.
Perchè niuno l'uguagliava nella destrezza
in uccidere le fiere, e molte e
grandi pruove di ciò aveva egli dato in
Lanuvio, gli saltò in testa di farsi appellare
l'<i>Ercole Romano</i> <span class="fnote">[Lamprid., in Commodo. Dio, lib. 72. Herodianus
Histor., lib. 1.]</span>, gloriandosi di
essere figliuolo non più dell'ottimo imperadore
Marco Aurelio, ma di Giove.
In abito d'Ercole volle che gli fossero
alzate le statue. Una pelle di lione e una
clava gli erano portate innanzi, allorchè
faceva viaggio; e queste ne' teatri, intervenendovi
egli o non intervenendovi, si
mettevano sopra la sedia d'oro imperatoria.
Veggonsi ancora molte medaglie <span class="fnote">[Mediobarbus, in Numismat. Imperat.]</span>
dell'anno presente e susseguente,
dov'è nominato <i>Ercole Romano</i>, <i>Ercole
<span class="pagenum"><a name="Page_624" id="Page_624"></a>[624]</span>
Commodiano</i>. Oltre a ciò comandò che
da lì innanzi Roma si chiamasse <i>Commodiana</i>,
e il senato istesso dovette assumere
il cognome di <i>Commodiano</i>. Per
comandamento suo ancora furono mutati
i nomi a tutti i mesi, e si adattarono ad
essi quei che esprimevano titoli e nomi
del medesimo folle Augusto. Dione <span class="fnote">[Dio, lib. 72.]</span>
gli annovera con quest'ordine: <i>Amazonio</i>,
<i>Invitto</i>, <i>Felice</i>, <i>Pio</i>, <i>Lucio</i>, <i>Elio</i>, <i>Aurelio</i>,
<i>Commodo</i>, <i>Augusto</i>, <i>Ercole</i>, <i>Romano</i>
e <i>Superante</i>. Se crediamo a Lampridio <span class="fnote">[Lampridius, in Commodo.]</span>,
il mese di agosto si appellò <i>Commodo</i>:
settembre <i>Ercole</i>: ottobre <i>Invitto</i>: novembre
<i>Superante</i> o <i>Superatorio</i>: e dicembre
<i>Amazonio</i>. Questi due ultimi
specialmente se gli teneva egli ben cari;
quasichè egli in ogni cosa superasse il
resto degli uomini; tanto gli frullava il
capo. Qui il Casaubono e il Salmasio
insorgono con allontanarsi dalla sentenza
di Lampridio, e pretendendo che ad
altri mesi si applicassero que' nomi. Poco
a noi importa la frenesia del pazzo
Augusto, volendo che si formasse un
decreto <span class="fnote">[Dio, lib. 72.]</span>, per cui da lì innanzi tutto il
tempo ch'egli regnasse, si appellasse il
<i>Secolo d'oro</i>, e di questo si facesse menzione
in tutte le lettere del senato. Certo
è che a sì fatti ordini strignevano le
labbra, inarcavano le ciglia i senatori;
ma conveniva chinare la testa. Altre pazzie
mischiate colle crudeltà e varie disonestà
di questo principe si possono raccogliere
da Lampridio, che ne fa un lungo
catalogo. Ma non si può tacere che
debbono parerci falsità la maggior parte
degli elogi a lui dati nelle monete. Sopra
tutto in esse è chiamato <i>Pio</i>, ed anche
<i>Autore</i> e <i>Ristoratore della Pietà</i>. Quando
con questo nome si voglia significare il
culto della falsa religione gentile, abbiamo
in fatti da esso Lampridio <span class="fnote">[Lampridius, in Commodo.]</span> che
col capo raso nella festa d'Iside egli
<span class="pagenum"><a name="Page_625" id="Page_625"></a>[625]</span>
portò la statua di Anubi, ma ridicolosamente,
perchè con quella medesima andava
gravemente percotendo le teste dei
sacerdoti vicini; e voleva che que' sacri
ministri d'Iside si battessero maledettamente
il petto colle pigne che portavano
in mano. Non la perdonò poi la sua sfrenata
libidine nè pure ai templi: eccesso
detestabile anche presso i Gentili. Nei
sagrifizii ancora di Mitra uccise un uomo.
Ecco qual fosse la religione di questo
forsennato Augusto.
</p>

<hr />

<h2 class="hidden"><a name="CXCII" id="CXCII"></a>CXCII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXCII</span>. Indizione <span class="scp">XV</span>.</td>
  </tr>
  <tr>
    <td><span class="sc">Vittore</span> papa 7.</td>
  </tr>
  <tr>
    <td><span class="sc">Commodo</span> imperadore 13.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Commodo Augusto</span> per la
settima volta e <span class="sc">Publio Elvio Pertinace</span>
per la seconda.
</p>

<p>
Guastandosi ogni dì più il cervello
a Commodo imperadore, andavano crescendo
le sue perverse azioni e, per conseguente
ancora, l'odio del popolo, e
specialmente de' buoni contra di lui. A
capriccio egli faceva uccidere le persone.
Alcuni tolse dal mondo, perchè incontratosi
in loro, osservò ch'erano vestiti
di abito straniero <span class="fnote">[Lampr., in Commodo.]</span>; altri perchè parevano
più belli di lui. Saputo che certuno
avea letta la vita di Caligola, scritta da
Svetonio, il diede in preda alle fiere,
perchè egli era nato lo stesso dì che Caligola.
Tralascio altre simili sue crudeltà,
narrate da Lampridio. Nè minori di numero
erano le sue inezie, che si tiravano
dietro le risate di ognuno. Guai nondimeno,
se si accorgeva di chi il burlasse
e deridesse, perchè tosto il faceva
consegnare alle bestie feroci. E pur egli
non si guardava dal comparire ridicolo
in faccia di tutti, lasciandosi vedere in
pubblico vestito ora da donna, ora da
Ercole colla clava, ora da Mercurio col
caduceo in mano. Ma il colmo delle sue
pazzie quel fu d'intestarsi di essere il
<span class="pagenum"><a name="Page_626" id="Page_626"></a>[626]</span>
più bravo ed esperto gladiatore e cacciatore
che fosse sopra l'universa terra <span class="fnote">[Herodianus, Histor., lib. 1. Dio, lib. 72.]</span>.
E veramente confessano tutti gli storici,
maravigliosa essere stata la destrezza
sua nell'uccidere le fiere o lanciando
l'asta contra di esse, o scagliando frecce
e dardi. Con tal giustezza scaricava i
colpi che feriva quasi sempre dove avea
presa la mira. Questo fu il solo de' pregi
ch'egli ebbe: che per altro differenza
non si scorgeva tra lui e un vero coniglio.
S'era egli avvezzato a queste cacce
in Lanuvio, e ne' suoi palazzi di villa,
dove dicono che ammazzò in varii tempi
migliaja di esse fiere. Per conto dei
gladiatori infinite pruove avea fatto in
quell'infame mestiere, combattendo con
essi armato di spada e scudo, nudo o
pur vestito, facendo anche tutti i giuochi
de' reziarii e dei secutori, ch'erano specie
di gladiatori. Di sua mano uccise
egli talvolta i competitori, senza che alcun
di essi ardisse di torcere a lui un
capello. Ordinariamente dopo aver quella
canaglia sostenuto alquanto gli assalti
e riportata talora qualche ferita, se gli
dava per vinto, chiedendogli la vita in
dono, ed acclamandolo pel più forte imperadore
che Roma avesse mai prodotto.
S'invanì tanto per tante sue lodi e
per la stupenda sua bravura il folle
Commodo, che, per attestato di Mario
Massimo, le cui storie si sono perdute,
ma esistevano a' tempi di Lampridio,
ordinò che negli atti pubblici si registrassero
queste sue ridicole vittorie, come
già si facea delle campali riportate dagli
eserciti romani; e queste ascendevano
a migliaja e migliaja. Arrivò egli sì oltre
(cotanto si era ubbriacato di questa vergognosa
gloria), che più non curando
il nome di Ercole, s'invogliò di quello
di primo fra i gladiatori, con prendere
anche il nome di un Paolo già defunto,
e stato mirabile a' suoi dì nell'arte obbrobriosa
de' gladiatori.
</p>

<p>
Ma troppa lieve parve in fine quella
gloria a Commodo, perchè ristretta nei
<span class="pagenum"><a name="Page_627" id="Page_627"></a>[627]</span>
suoi privati palagi e nelle scuole gladiatorie.
Gli venne in capriccio di farsi anche
ammirare da tutto il popolo romano;
e però fece precorrer voce, che nei
giuochi saturnali, soliti a celebrarsi nel
dicembre <span class="fnote">[Herodianus, Histor., lib. 1. Dio, lib. 72.]</span>, egli solo volea uccidere
tutte le fiere, e combattere coi più bravi
dell'arena. All'avviso di questa gran
novità, incredibile fu il concorso, non
solo del popolo romano, ma anche da
varie parti d'Italia. Quattordici dì durarono
questi spettacoli. Innumerabili e di
varie specie furono le fiere e le bestie, fatte
venir dall'India, dall'Africa e da altre
contrade, che comparvero nell'anfiteatro,
e molte di esse conosciute dianzi
solamente in pittura. Si aspettava poi
la gente di mirare il valoroso Augusto
affrontar nell'arena lioni, pantere, tigri,
orsi e somiglianti feroci animali. Ma il
per altro pazzo Commodo ebbe tanto
senno di far guerra a tali fiere da un
corridore alquanto alto, che girava intorno
alla platea dell'anfiteatro. Vero
è nondimeno, ch'egli di là con tanta
maestria e forza scagliava aste e dardi
che feriva e trapassava gli animali, cogliendo
nella fronte e nel cuor de' medesimi
senza fallare. Cento lioni in questa
guisa per mano di lui rimasero estinti
sul campo. Il popolo tutto andava
gridando <i>Bravo</i> e <i>Viva</i>; per lo che si ringalluzziva
sempre più il balordo Augusto.
E qualora egli si sentiva stanco,
Marzia, sua cara concubina, era pronta
a porgergli una tazza di buon vino rinfrescato;
e il popolo, e i senatori stessi,
uno de' quali era lo stesso Dione storico,
come si fa nei conviti, gli auguravano
salute e vita. Un altro dì lo spettacolo
fu di lepri, cervi, daini, tori e di altre bestie
da corno. Commodo, calato nella
piazza dell'anfiteatro, ne fece una grande
strage. In altri giorni uccise una tigre,
un cavallo marino, un elefante ed altre
bestie. E fin qui se gli potea pur perdonare.
Ma da che spiegò di voler anche
<span class="pagenum"><a name="Page_628" id="Page_628"></a>[628]</span>
combattere da gladiatore, non si potè
contenere Marzia dal buttarsegli ai piedi,
e dal supplicarlo colle lagrime agli
occhi di non isvergognare la dignità di
un imperadore con quell'infame mestiere.
Se la levò egli d'attorno con dirle
delle villanie. Chiamati poi <i>Quinto Emilio
Leto</i> prefetto del pretorio, ed <i>Eletto</i>
mastro di camera, ordinò loro di preparar
tutto il bisognevole. Anch'essi con
forti ragioni lo scongiurarono di non
andarvi; ma indarno sempre. Ad altro
non servì la loro resistenza, se non a
suscitargli un odio grave contra di loro,
quasi che gl'invidiassero la gloria che
era per acquistarsi. Erodiano non iscrive
che Commodo andasse al combattimento;
ma Dione, che v'era presente,
ci assicura che vi comparve più volte,
e combattè in quella indecente figura; e
che i gladiatori fecero battaglia fra loro
colla morte di molti di essi, ed anche
di parecchi spettatori, che per la gran
folla non poteano tirarsi indietro. I senatori,
siccome era stato loro imposto
erano forzati a gridare: <i>Viva il Signore:
Viva il vincitor di tutti: Viva l'Amazonio.</i>
Per altro molti della plebe non si
azzardarono d'intervenire a quegli spettacoli,
parte per l'orrore di mirar un
Augusto sì delirante ed avvilito, e parte
per una voce corsa, che Commodo volea
regalarli di colpi di frecce, come Ercole
avea fatto alle Stinfalidi; e tanto
più perchè ne' giorni addietro esso Augusto
raunati tutti i poveri mancanti di
piedi, e fattili vestir da giganti, colla clava
gli avea tutti morti, per rassomigliarsi
ad Ercole anche in questo. Puossi egli
immaginare un più bestiale ed impazzito
principe? Confessa Dione, che nè pur
egli co' suoi colleghi senatori andò esente
da paura; imperciocchè Commodo,
dopo aver tagliata la testa ad un passero
(se pur tale fu), con essa in mano, e
colla spada nell'altra andò alla volta dei
senatori con torvo aspetto, ma senza
aprir bocca, volendo forse far intendere
che potea far loro altrettanto. A tutta
<span class="pagenum"><a name="Page_629" id="Page_629"></a>[629]</span>
prima molti di que' senatori non sapeano
contener la risa, ed erano perduti se
Commodo se ne accorgea. Dione, col
mettersi a masticar delle foglie di lauro,
insegnò agli altri di moderarsi, e poco
poi stettero ad avvedersi del corso pericolo.
L'aver Commodo in appresso comandato
che i senatori venissero all'anfiteatro
nell'abito che solamente si usava
nello scorruccio del principe, e l'essere
stata nell'ultimo dì dei giuochi portata
la di lui celata alla porta, per dove uscivano
i morti, diede a pensare a tutti, che
fosse imminente il fine della di lui vita;
e così fu. Altri augurii, a' quali badavano
forte i superstiziosi Romani, racconta
Lampridio <span class="fnote">[Lampridius, in Commodo.]</span>, ch'io tralascio come cose
vane.
</p>

<p>
Non van d'accordo <span class="fnote">[Herodianus, Histor., lib. 3.]</span> Erodiano e
Dione <span class="fnote">[Dio, lib. 72.]</span> in assegnare i motivi e le circostanze
della morte di <i>Commodo</i>. Scrive
il primo, che irritato il pazzo Augusto
contro Marzia, Leto ed Eletto, perchè
gli aveano contrastata la sconvenevol
comparsa nel campo de' gladiatori, scrisse
in un biglietto l'ordine della lor morte,
colla giunta di parecchi altri, e pose
la carta sul letto. Entrato un nano suo
carissimo in camera, avendo preso quello
scritto, uscì fuori, ed incontratosi
in Marzia, questa gliel tolse di mano,
imaginandosi che fosse cosa d'importanza.
Vi trovò quel che non voleva. Avvisatine
Leto ed Eletto, concertarono tutti
e tre di esentarsi da quel temporale con
prevenire la mala volontà dell'iniquo
principe. Nulla dice Dione di questa
particolarità, ed intanto il lettore si ricorderà,
aver quello storico narrato un
simil fatto nella morte di Domiziano.
Certamente uno di questi due racconti
ha da essere falso; ed il presente ha qualche
più di verisimiglianza. Dione e Lampridio
scrivono che Leto ed Eletto, per
timore della propria vita, sì perchè aveano
davanti più specchi della somma
<span class="pagenum"><a name="Page_630" id="Page_630"></a>[630]</span>
facilità con cui Commodo la toglieva ai
capitani delle sue guardie e a' suoi mastri
di camera, e sì ancora perchè conoscevano
di averlo disgustato colla ripugnanza
alle sue bestialità, unitisi a
Marzia, tentarono prima la via del veleno,
con darglielo in una tazza di vino
ch'egli soleva prendere dopo il bagno.
Occupato da lì a poco da gravezza di
capo e da sonnolenza, Commodo entrò
in letto. Era l'ultimo dì dell'anno. Venuta
la notte, si svegliò, e fosse la sua
robusta complessione, o pure il molto
mangiar e bere dianzi da lui fatto, che
l'aiutasse, cominciò a vomitare, e per
secesso ancora ad alleggerirsi dell'interno
nemico. Allora i congiurati, apprendendo
più che mai il rischio loro, introdussero
Narciso robustissimo atleta, comperato
con promessa di gran regalo, che serrategli
le canne del fiato, il soffocò. Sparsero
poi voce, ch'egli fosse morto per
accidente apopletico. In questa maniera
terminò <i>Commodo</i> la vita sua sì malamente
menata, in età non più che di
trentadue anni, senza lasciar dopo di sè
figliuoli. Fu poi detto, ch'egli avea comandato
di bruciar Roma, e che ne sarebbe
seguito l'effetto, se Leto non lo
avesse trattenuto. Sparsero inoltre voce
aver egli avuto in animo di uccidere
<i>Erucio Claro</i> e <i>Socio Falcone</i>, consoli
disegnati, che doveano far l'entrata nel
giorno seguente, e di proceder egli console
con prendere per collega uno dei
gladiatori. Dione par che lo creda; ma
morto chi è odiato da tutti, nè più può
far paura, a mille ciarle si scioglie la
lingua. In quest'anno probabilmente avvenne
ciò che narra Capitolino <span class="fnote">[Capitolin., in Clodio Albino.]</span>. Comandava
<i>Clodio Albino</i> alle armi romane
nella Bretagna. Fu portata colà una falsa
nuova che Commodo era morto; Commodo,
dissi, quale il tanta fede avea in lui, che
gli avea dianzi mandato il titolo di Cesare,
cioè un segno di volerlo per successore.
Albino non l'accettò; venuta poi quella
<span class="pagenum"><a name="Page_631" id="Page_631"></a>[631]</span>
falsa voce, egli parlò all'esercito britannico,
esortando tutti a ritornare la repubblica
romana nell'antico suo stato, e ad
abolir la monarchia, con toccar i disordini
venuti per cagion degl'imperadori,
senza risparmiare lo stesso Commodo.
Di questa sua disposizione ed
aringa avvertito Commodo, ch'era ancor
vivo, mandò <i>Giulio Severo</i> al comando
dell'armata britannica, e richiamò
Albino; ma per la morte d'esso
Commodo non dovette aver esecuzione
quell'ordine. Gran credito con ciò Albino
si guadagnò presso il senato. Nè
si dee tacere, che quando poi da Roma
furono spediti pubblici messaggeri alle
provincie per dar avviso che più non viveva
Commodo, quasi tutti furono messi
in prigione dai governatori, per paura
che questa fosse una nuova falsa a fine
di tentar la lor fede, quantunque tutti
sospirassero che fosse vera, siccome dipoi
si trovò.
</p>

<hr />

<h2 class="hidden"><a name="CXCIII" id="CXCIII"></a>CXCIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="sc">Cristo</span> <span class="scp">CXCIII</span>. Indizione <span class="scp">I</span>.</td>
  </tr>
  <tr>
    <td><span class="sc">Vittore</span> papa 8.</td>
  </tr>
  <tr>
    <td><span class="sc">Elvio Pertinace</span> imperad. 1.</td>
  </tr>
  <tr>
    <td><span class="sc">Didio Giuliano</span> imperad. 1.</td>
  </tr>
  <tr>
    <td><span class="sc">Settimio Severo</span> imperad. 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Quinto Sosio Falcone</span> e <span class="sc">Cajo Giulio
Erucio Claro</span>.
</p>

<p>
Nella notte precedente al dì primo di
gennaio, siccome dissi, accadde la morte
di Commodo. Prima nondimeno che si
divulgasse il fatto, Leto ed Eletto <span class="fnote">[Dio, lib. 73.]</span>
furono a trovar <i>Publio Elvio Pertinace</i>,
che tuttavia era console <span class="fnote">[Herodianus, Histor., lib. 2.]</span>. Egli dormiva,
e sentendo che veniva a lui il prefetto
del pretorio, s'immaginò quella
essere l'ultima sua ora, perchè se lo
aspettava, dicendosi che gli era stata
predetta in quest'anno. Intrepidamente
accolse i due ministri, e rimase ben sorpreso
all'intendere che in vece della
<span class="pagenum"><a name="Page_632" id="Page_632"></a>[632]</span>
morte gli esibivano l'impero. La credette
a tutta prima una furberia; ma giurando
essi, che Commodo non era più
vivo, se ne volle chiarire, con inviar
uno de' suoi più confidenti a mirar coi
suoi occhi il cadavere dall'estinto principe.
Allora egli cedette alle lor persuasioni,
e con essi andò al quartiere dei
pretoriani. Era molto inoltrata la notte,
e fuorchè le sentinelle, tutti riposavano.
Leto, esposta la morte di Commodo,
presentò loro Pertinace, che dal canto
suo promise il consueto regalo; e però
tutti, almeno in apparenza, consentirono;
ma restarono amareggiati, perchè
egli, nell'arringa che fece loro, si lasciò
scappar di bocca, che v'erano molti
abusi, i quali sperava di levar via collo
aiuto di essi. Sospettarono coloro, che
volesse spogliarli di quanto avea loro
prodigamente donato il morto imperadore.
Oltre di che, avvezzi colla briglia
sul collo sotto un principe giovinastro
cattivo, che lor permetteva di far quanto
cadeva loro in capriccio, non potevano
mirar di buon occhio Pertinace, cioè un
vecchio <span class="fnote">[Capitol., in Pertinace.]</span>, di costumi tanto diversi dal
precedente Augusto. Imperocchè è da
sapere che <i>Elvio Pertinace</i>, nato da povero
padre nella villa di Marte del territorio
d'Alba Pompea, città oggidì del Monferrato,
insegnò grammatica da giovane; ma
perchè gli fruttava poco il mestiere, si rivolse
alla milizia, e salendo di grado in grado
con riputazione, sostenne de' riguardevoli
impieghi nella Mesia e nella Dacia. Per
calunnie perdè la grazia di Marco Aurelio
Augusto, ma per opera di Claudio
Pompejano, genero d'esso imperadore,
scoperta la falsità delle accuse, fu Pertinace
promosso all'ordine senatorio,
ed anche al consolato. Ebbe poscia il
governo di varie provincie, e massimamente
di Soria, dove attese ad empiere
la borsa. Sotto Commodo, abbassato dal
prepotente Perenne, si ritirò alla sua
patria, dove comperò di molti stabili.
<span class="pagenum"><a name="Page_633" id="Page_633"></a>[633]</span>
Dopo la morte di Perenne, siccome accennai
di sopra, fu spedito da Commodo
in Bretagna, e di là passò al governo
dell'Africa. Finalmente tornato a Roma,
vi esercitò, dopo <i>Fusciano</i>, uomo severo,
la carica di prefetto della città, con tale
umanità e piacevolezza, che piacque
maggiormente a Commodo, e meritò di
procedere di nuovo console con esso
lui <span class="fnote">[Herodianus, Histor., lib. 2.]</span>. Passava Pertinace in questi tempi
l'età di anni sessantasei, perchè nato
nell'anno 126 della nostra Era; ma era
in concetto d'uomo di onore, di molta
saviezza ed amorevolezza, e sperimentato
nelle cose della guerra. Per attestato di
Erodiano <span class="fnote">[Ibidem.]</span>, la sua gravità ed anche la
povertà il salvarono sotto Commodo,
perchè fra gli altri pregi si contava ancor
questo, d'esser egli il più povero dei
senatori, ancorchè avesse esercitato molti
riguardevoli uffizii. Ma, secondo Capitolino <span class="fnote">[Capitol., in Pertinace.]</span>,
si diceva aver egli sempre atteso
a raccogliere molto e spendere poco. Un
uomo di tal probità, ma insieme poco
inclinato alla liberalità, non potea piacere
ai soldati, troppo male avvezzati
sotto Commodo.
</p>

<p>
Durava tuttavia la notte, quando si
fece sparger voce per la città, che <i>Commodo</i>
era morto, ed eletto imperador
<i>Pertinace</i>. Saltò fuori tutto il popolo con
incredibil festa ed incessanti grida, caricando
di maladizioni e villanie il defunto
Augusto, cantando i suoi vituperii,
e dandogli i nomi di tiranno, di gladiatore,
di ernioso, perchè egli patì di una ernia,
ch'era visibile agli occhi del pubblico.
Anche i senatori, balzati dal letto, corsero,
non sapendo dove stare per la gioia, alla
curia: e quivi si presentò loro Pertinace,
ma senza insegna alcuna d'imperadore
e coll'animo assai agitato, perchè
sapendo la bassa sua condizione in confronto
di tanti altri senatori delle prime
e nobili casate di Roma, sembrava a lui
un'indecenza, ed anche un passo pericoloso,
<span class="pagenum"><a name="Page_634" id="Page_634"></a>[634]</span>
il prendere un posto più ragionevolmente
dovuto ad altri. Però assiso
in senato nella solita sua sedia, disse che
egli veramente era stato riconosciuto
imperadore dai soldati, ma che vecchio
inabile ed immeritevole, rinunziava a
quell'onore, e che eleggessero chi loro
piacesse, essendovi tanti nobili degni più
di lui del trono. Secondo Erodiano, prese
anche pel braccio <i>Aulo Glabrione</i>, creduto
il più nobile de' Romani, e l'esortò
a voler egli assumere la dignità imperiale.
Capitolino aggiunge, che fece lo stesso
con <i>Claudio Pompejano</i>, genero già di
Marco Aurelio, e cognato di Commodo;
ma che anch'egli si scusò. E qui dee
aver luogo ciò che racconta Dione <span class="fnote">[Dio, in Excerpt. Valesianis.]</span>,
cioè che <i>Pompejano</i>, siccome persona di
gran prudenza, osservato ch'ebbe qual
mala bestia fosse Commodo suo cognato,
di buon'ora si ritirò in villa, nè si
lasciava se non rade volte vedere in città,
adducendo per iscusa varie sue indisposizioni,
e specialmente la vista sua troppo
indebolita. Nè volle già egli venire agli
ultimi spettacoli di Commodo, per non
essere spettator del disonore della maestà
imperatoria, essendosi solamente
contentato che v'intervenissero i suoi
figliuoli. Creato poi Pertinace imperadore,
gli tornò la vista, svanirono i suoi
malori; e Pertinace a lui e a Glabrione
fece sempre un distinto onore, nè risoluzione
imprendeva senza il loro consiglio.
Lo stesso Pompejano poi, da che
fu morto Pertinace, e si videro imbrogliati
forte gli affari, tornò ad ammalarsi,
a vedervi poco, e a battere la ritirata.
Da ciò si raccoglie essere adulterato il
testo di Dione presso Zonara <span class="fnote">[Zonaras, in Annal.]</span> e Sifilino,
là dove è detto, che Claudio Pompejano,
genero di Marco Aurelio fu quegli
che presentò a Commodo il pugnale per
ammazzarlo. Ora i senatori, veduta la
umiltà e l'onorato procedere di Pertinace,
quasi tutti di buon cuore il confermarono
imperadore, e convenne anche
<span class="pagenum"><a name="Page_635" id="Page_635"></a>[635]</span>
fargli forza perchè accettasse l'imperio <span class="fnote">[Capitol., in Pertinac.]</span>,
se non che <i>Falcone</i>, il quale dovea la
mattina seguente entrar console, gli si
mostrò ora, e peggio poi nel progresso,
assai contrario, con dirgli di non sapere
come avesse da riuscire il di lui governo,
da che il mirava sì favorevole a
Marzia e a Leto, stati ministri delle iniquità
di Commodo. Al che rispose quietamente
Pertinace: <i>Voi siete console giovane,
nè sapete che cosa sia la necessità
di ubbidire. Costoro hanno ubbidito fin
qui loro malgrado a Commodo. Subito
che han potuto, han dato a conoscere la
lor buona volontà.</i>
</p>

<p>
Quindi proruppe il senato in acclamazioni
festose verso il novello regnante,
in detestazioni di Commodo, che si
leggono a parola per parola presso Lampridio <span class="fnote">[Lampr., in Commod.]</span>,
prese dalla storia perduta di
Mario Massimo. Soprattutto dimandavano
i senatori, che si facesse al cadavero
di Commodo il trattamento conveniente
a chi era stato nemico degli dii, boia del
senato, parricida, nemico della patria,
cioè che fosse strascinato coll'uncino per
la città, e gittato nel Tevere, siccome si
usava co' malfattori più esecrandi. Ma
quel corpo, di permissione di Pertinace,
era già stato segretamente seppellito in
qualche sepolcro, e di là fra qualche tempo
Pertinace lo fece trasportare nel mausoleo
d'Adriano, perchè non gli piaceva
d'irritare i pretoriani, troppo innamorati
dell'estinto regnante. Fatta fu anche
istanza dal senato, che si rompessero
tutte le statue di Commodo, e si abolissero
tutte le sue memorie. Non perdè
tempo il popolo ad eseguirne il decreto.
A Pertinace furono nello stesso tempo
accordati tutti i titoli consueti degl'imperadori.
Scrive Capitolino <span class="fnote">[Capitolin., in Pertinac.]</span>, che a
<i>Flavia Taziana</i> di lui moglie fu dato il
titolo di <i>Augusta</i>; ma sì egli, che Dione
senatore, presente allora a tutti quegli
affari, aggiungono averle bensì il senato
<span class="pagenum"><a name="Page_636" id="Page_636"></a>[636]</span>
decretato questo onore, siccome ancora
al di lui figliuolo il titolo di <i>Cesare</i>; ma
che Pertinace ricusò l'uno e l'altro, perchè
non mirava per anche abbastanza
assodato il suo imperio, conosceva l'umor
petulante della moglie, nè gli pareva
che il figliuolo di età anche tenera fosse
capace di tanto onore. Diede egli principio
al suo governo con ottime idee e rettissima
volontà. Dovea pagarsi il regalo
promesso ai pretoriani e agli altri soldati
di Roma, e nell'erario non si trovò
più di venticinquemila scudi. Mise perciò <span class="fnote">[Dio, lib. 73.]</span>
in vendita le statue, l'armi gioiellate,
i cavalli, le carrozze, gli schiavi, le
concubine, e tutte le altre vane suppellettili
di Commodo, tanto che ne ricavò
danaro da pagare in parte il regalo pattuito
coi soldati, e da fare un donativo
al popolo di cento danari per testa. <i>Emilio
Leto</i> nello stesso tempo spogliò d'ordine
suo tanti buffoni, che Commodo
avea smisuratamente arricchiti coi beni
dei senatori uccisi. Trattava il buon Pertinace,
uomo senza fasto, cortesemente
con tutti, ed affabile era massimamente
coi senatori, ciascun de' quali potea liberamente
dire il suo parere; e dicea anche
egli il suo, ma con tranquillità e rispetto
a quello degli altri. Or questi or quelli
voleva alla sua tavola, tavola propria di
un principe, ma frugale. Per questa frugalità
v'erano de' ricchi e magnifici che
il mettevano in burla; ma da tutta la
gente savia ne veniva egli ben commendato.
Applicossi a riformar le spese superflue,
a levare gli abusi introdotti, a
pagare i debiti del pubblico. Ai pretoriani
e alle altre milizie non fu più permesso
di rubare nè il far insolenze ed
ingiurie a chicchessia. Cessarono le spie
e gli accusatori, furono cassate le ingiuste
condanne; restituiti i beni indebitamente
confiscati; richiamati i banditi; e
si potè dar sepoltura convenevole a chi
in addietro non la potè conseguire. Abolì
per le provincie vari dazi imposti dai
cattivi principi alle rive de' fiumi, ai ponti,
<span class="pagenum"><a name="Page_637" id="Page_637"></a>[637]</span>
alle strade. Promosse l'agricoltura per
tutta l'Italia, donando le terre abbandonate
ed incolte, acciocchè si coltivassero.
In somma, sotto sì moderato e buon
principe <span class="fnote">[Herodianus, Histor., lib. 2.]</span> cominciava a rifiorir Roma,
ed ogni saggia persona benediceva il
tempo presente; ma questo tempo, che
pareva così sereno, stette ben poco a
rannuvolarsi.
</p>

<p>
Malcontenti già erano, siccome dissi,
del nuovo governo i soldati <span class="fnote">[Capitol., in Pertinace.]</span>; e molto
più se ne disgustarono, da che si videro
imbrigliati e ritenuti dal far que' mali che
solevano. Aveano insino ne' primi giorni
tentato di esaltare al trono <i>Triario Materno
Lascivio</i> senatore; ma egli scappò
lor dalle mani, e andato a trovar Pertinace,
si ritirò poi fuori di Roma. Mirarono
ancor i pretoriani di mal occhio
l'abbattimento delle statue di Commodo,
e ne fremevano. Intanto aspettava Pertinace
il giorno natalizio di Roma, per
mutar la famiglia di corte, che dianzi
serviva a Commodo, non l'avendo egli
licenziata finora. Da tutti costoro ancora
era egli odiato a morte, e specialmente
dai liberti, a' quali avea già tagliate le
unghie sul vivo. Il saper poi quanto egli
fosse guardingo nelle spese, e in concetto
d'avaro, e che per ristorare l'erario
fallito esigeva imposte messe da Commodo,
contro le promesse fatte; e la
voce corsa, che per far danaro si cominciassero
a vendere le grazie e la giustizia;
e che quei d'Alba Pompea corsi,
credendo di toccare il cielo col dito sotto
un Augusto lor compatriotto, s'erano
trovati delusi: tutto ciò cagion fu che
dalla maggior parte del popolazzo egli
fosse poco amato, e che nella commedia
sotto nome d'altre persone si sparlasse
di lui, con dire fra le altre cose, ch'egli
aveva bei detti, ma pochi fatti. Ai soldati
e alla plebe non solevano piacere se non
quegl'imperadori che largamente spendevano
e più largamente donavano. Così
<span class="pagenum"><a name="Page_638" id="Page_638"></a>[638]</span>
la discorre Capitolino <span class="fnote">[Capitol., in Pertinace.]</span>, il quale cento
anni dipoi scrisse alla rifusa la di lui
vita, nè dovea aver qui buone memorie.
Imperocchè Dione <span class="fnote">[Dio, lib. 73.]</span> ed Erodiano <span class="fnote">[Herod., Histor., lib. 2.]</span>,
meglio informati di questi affari, ci lasciarono
un diverso, cioè un bellissimo ritratto
di Pertinace, dicendone amendue
un gran bene, ed assicurandoci tale essere
stata la clemenza, la saviezza, la modestia,
l'illibatezza sua, tanta la sua premura
pel pubblico bene, a cui principalmente
tendevano le mire sue, che già
Roma si potea dire tornata in un tranquillissimo
e felicissimo stato. Lo stesso
Capitolino attesta di poi anch'egli, che
il popolo andò nelle smanie, udita la di
lui morte, perchè tutti speravano di veder
sotto di lui tornare ad un bel mezzogiorno
l'imperio romano: segno dunque che
l'amavano molto, e che non ha sussistenza
quanto egli ha detto di sopra. Solamente
confessa Dione, ch'egli fallò nello
aver voluto con troppa fretta correggere
tutti i disordini, parte de' quali era inveterati;
e molto più nell'aver dato ai soldati
men regalo di quel che avessero ricevuto
da Marco Aurelio e da Commodo; perchè
sebben egli nel senato protestò di
averlo fatto, la verità nondimeno era
che que' due Augusti aveano loro donati
venti sesterzii per testa, laddove Pertinace
non ne diede che dodici. Ma la
rovina di questo recente imperadore si
dee principalmente attribuire ad <i>Emilio
Leto</i> prefetto del pretorio, che o per qualche
riprensione a lui fatta da Pertinace <span class="fnote">[Capitolinus, in Pertinace.]</span>,
o perchè non potea conseguir quella padronanza
che avea dianzi immaginato,
si pentì d'averlo promosso all'imperio,
e congiurò coi pretoriani contra di lui.
Scoprissi intanto che <i>Sosio Falcone</i> console
personaggio di gran credito per la
sua nobiltà ed opulenza, trattava con
essi pretoriani per occupare il trono
cesareo, e ne fu portata l'accusa colle
<span class="pagenum"><a name="Page_639" id="Page_639"></a>[639]</span>
pruove al senato. Pretesero nondimeno
alcuni ch'egli fosse innocente di questo
fatto. Trovandosi allora Pertinace al mare,
per provvedere all'abbondanza della
annona, corse subito a Roma, e nel senato
avendo inteso che già s'era in procinto di
condannar Falcone <span class="fnote">[Dio, lib. 73.]</span>: <i>Non sia mai vero,
gridò, che sotto il mio principato alcuno
senatore anche per giusta cagione abbia da
perdere la vita.</i> Ma Emilio Leto <span class="fnote">[Zonaras, in Annalib.]</span>, benchè
niun ordine ne avesse da Pertinace,
e solamente per renderlo odioso, prese
di qua il pretesto di far ammazzare alcuni
soldati quasi complici di Falcone,
con ispargere anche il terrore sopra gli
altri, quasi che tutti avessero da perire.
Attizzati perciò dugento de' più arditi
pretoriani, colle spade sguainate a dirittura
di mezzodì andarono al palazzo, e,
senza che alcun si opponesse, furiosamente
salirono le scale. Capitolino scrive
ch'essi erano di guardia, e che parte
degli stessi servitori di corte, che odiava
Pertinace in suo cuore, li vide volentieri
venire, e spalancò le porte. Essendo volata
la moglie ad avvisar l'Augusto marito
di questa novità, egli ordinò a Leto
di correre a frenar la sedizione; ma
Leto, uscito per altra via, se n'andò, lasciando
agli ammutinati di eseguir quello
che pensavano. Nulla dice Dione di questo;
ma bensì, che avrebbe potuto Pertinace
salvarsi, se avesse voluto, perchè
v'era una squadra di cavalleria con
altre guardie, e molta gente di corte,
bastante a tagliar a pezzi coloro; ed almeno
poteva nascondersi, e far serrare
le porte. Signor no: gli cadde in pensiero
d'affacciarsi egli stesso, figurandosi
d'atterrirli col suo venerabil aspetto, e
di placarli a forza di buone parole. In
fatti loro parlò con tal gravità ed amore,
che molti già deposte l'armi, colla testa
bassa si ritirarono; quando un d'essi
più temerario degli altri, Liegese di patria,
per nome Tausio, se gli avventò
col ferro dicendo: <i>Questo tel mandano i
<span class="pagenum"><a name="Page_640" id="Page_640"></a>[640]</span>
soldati</i>, e il ferì nel petto; gli altri il finirono.
<i>Eletto</i>, mastro di camera, che gli
stava al fianco, dopo aver ucciso due di
quegli scellerati, e feriti molt'altri, con
gran fedeltà lasciò anch'egli la vita fra
le loro spade. Accadde questa tragedia
nel dì 28 di marzo, essendo appena corsi
ottantasette giorni da che Pertinace reggeva
l'imperio. Il capo dell'infelice Augusto,
posto sopra una picca, fu portato
al quartiere dai soldati, i quali tosto
armarono i lor posti, cioè il castello
pretorio, per paura del popolo.
</p>

<p>
Sparsa infatti in Roma così funesta
nuova, non potea il popolo darsi pace
per la perdita di sì buon principe, che
tante cose in sì poco tempo avea fatto
in servigio del pubblico, e più si conosceva
che avrebbe fatto, se più lungamente
fosse vivuto. Ognun fremeva, tutti
piangevano, e smaniando uscirono per
le piazze, per le strade, cercando gli assassini,
gridando vendetta. Ma i senatori
veggendo in tanta confusion la città, chi
si ritirò alle sue case, e chi anche in villa
per timore di peggio. Se crediamo ad
Erodiano <span class="fnote">[Herod., Histor., lib. 2.]</span>, due dì passarono in questo
ondeggiamento e turbolenza, senza che
il popolo potesse vendicar la morte dell'infelice
principe, e senza che i pretoriani
movessero piede dalla loro fortezza.
Dopo di che costoro, osservato che nulla
si facea dal senato e dal popolo, misero
in vendita il romano imperio. Merita
nondimeno più fede Dione <span class="fnote">[Dio, lib. 73.]</span>, da cui
impariamo, che essendo stato mandato da
Pertinace per placare i pretoriani Flavio
o sia <i>Flacco Sulpiciano</i>, suocero suo, già
da lui creato prefetto di Roma e personaggio
assai degno di quell'impiego:
questi appena intese la morte del genero
Augusto, che si diede a far brighe per
divenire successore di lui nel trono. Ma
<i>Didio Severo Giuliano</i>, che intese messa
all'incanto l'imperial dignità, corse anch'egli
al mercato, e stando alle mura
del quartiere de' pretoriani, cominciò ad
<span class="pagenum"><a name="Page_641" id="Page_641"></a>[641]</span>
esibir danari più dell'altro <span class="fnote">[Spartianus, in Jul.]</span>. Era <i>Giuliano</i>,
di nobil casa nativo di Milano.
Dione <span class="fnote">[Dio, lib. 73.]</span> chiama quella città patria di
lui, e vi fu relegato da Commodo per sospetto
che fosse complice della pretesa
congiura di <i>Salvio Giuliano</i>. Discendeva,
per via di padre o pur di madre, dal
celebre giurisconsulto Giuliano. Nato
nell'anno 133 di Cristo, avea passati i
suoi anni in vari impieghi civili e militari
con riputazione, governate provincie, ottenuto
il consolato in compagnia di Pertinace.
Parlano indifferentemente dei di
lui costumi gli scrittori <span class="fnote">[Herodianus, lib. 2.]</span>, facendolo gli
uni un avaro, altri un crapulone. Dione,
ch'era forte in collera contra di lui, giugne
fino a dire, che fu dedito alla magia.
Convengono poi tutti in dire, ch'egli era
sommamente denaroso, e che con tal fiducia
si fece innanzi per comperar l'imperio
da chi volea venderlo. Entro il
quartiere de' pretoriani si trovava anche
<i>Sulpiciano</i>, siccome dissi, a questo
traffico. Andavano innanzi indietro sensali
per vedere chi più offeriva; ed era
già a buon segno Sulpiciano, coll'aver
promesso ventimila nummi per testa, che
da alcuno son figurati quattrocento scudi
romani, o filippi, ed a me paiono somma
eccessiva. Ma restò superiore Giuliano con
prometterne venticinquemila, dicendo anche
di averli in cassa e con far conoscere
ai pretoriani, che facevano un mal
contratto accordandosi coll'altro, il quale,
siccome suocero di Pertinace, avrebbe
saputo ben vendicarlo. <i>Viva dunque
l'imperador Giuliano</i>, gridarono allora i
pretoriani, tanto più inclinati a costui,
perchè prese il nome di <i>Commodo</i>, e si
mostrò amico della di lui memoria. Dopo
aver promesso, secondo le loro istanze,
di non nuocere a Sulpiciano, creò
prefetti del pretorio <i>Flavio Geniale</i> e <i>Tullio
Crispino</i>.
</p>

<p>
Verso la sera s'inviò Giuliano alla
<span class="pagenum"><a name="Page_642" id="Page_642"></a>[642]</span>
volta del senato <span class="fnote">[Dio, lib. 73.]</span>, scortato più del solito
da una copiosa masnada di pretoriani,
tutti in armi, come se andassero a
battaglia per timore del popolo. Allora
i senatori, ancorchè in lor cuore detestassero
questo mercatante della dignità
imperiale, e fra gli altri Dione sapesse di
non essere molto in grazia di lui, perchè
caro già a Pertinace, e perchè in trattar
varie cause avea aringato forte contra
del medesimo Giuliano; pure ognun di
essi, accomodandosi al tempo, andò frettolosamente
alla curia. Comparso colà
Giuliano, parlò senza giudizio, chiamando
sè stesso degnissimo dell'imperio,
dicendo di essere venuto solo, acciocchè
il confermassero imperadore, quando seco
avea tante schiere d'armi, e molti di
essi soldati nello stesso senato, che poteano
dar polso a tali preghiere. Mostrò
ancora di conoscere ch'essi l'odiavano.
Ciò non ostante fu confermato e passò
al palazzo. Prima di cena fece dar sepoltura
al corpo di Pertinace. Non avea
detto una parola di lui nel senato, e non
ne disse mai più per non dispiacere ai
pretoriani. Vuole Sparziano ch'egli cenasse
con della malinconia. Dione, all'incontro,
ch'egli si mostrò allegro, giocò
ai dadi, e fece entrare in sua camera Pilade
ballerino con altri buffoni. Furono
la mattina seguente senatori e cavalieri
ad inchinarlo e a rallegrarsi, ed egli con
somma cortesia accolse ognuno. Una
mascherata era quella, perchè gli uni da
burla si congratulavano, ed egli fingeva
di credere ciò che sapea non essere vero <span class="fnote">[Spartianus, Dio, Herodian.]</span>.
Si portò egli dipoi al senato, ed
allorchè era per fare un sagrifizio, il popolo
cominciò con alte voci a gridare
ch'egli era un parricida, un usurpatore
dell'imperio. <i>Giuliano</i>, senza alterarsi,
mostrò loro la borsa come promettendo
loro un donativo, o pur colle dita accennò
quante migliaia volea donar loro. Ed
essi più che mai incolleriti gridavano:
<i>Non ne vogliamo; no, che non ne vogliamo</i>,
<span class="pagenum"><a name="Page_643" id="Page_643"></a>[643]</span>
e gli gittarono de' sassi. Perdè
allora la pazienza Giuliano, ed ordinò ai
soldati di guardia di ammazzare i più
vicini. Il che fatto, il popolo più che mai
andò caricando di villanie lui, ma più i
soldati. Indi corse a pigliar l'armi, e si
ridusse nel circo, dove si fermò tutta la
notte senza prender cibo, e nè pure un
sorso d'acqua, facendo intanto istanza,
che si chiamasse a Roma <i>Pescennio Negro</i>,
governator di Soria, colle sue legioni.
Nel dì seguente deposte l'armi, se
ne tornarono alle lor case, e cessò la
tempesta. Ora se il senato, se il popolo
romano non sapea sofferire un imperadore,
per via sì ignominiosa portato al
trono, aveano ben ragione. Questo funestissimo
esempio insegnò a tanti altri indegni
e tiranni di occupar da lì innanzi
l'augusto soglio di Roma; aprì la porta
ad infinite guerre civili, che andremo
raccontando, e fu infine la rovina dell'imperio
romano, col prevalere i Barbari,
e soperchiare il corpo, che a poco
a poco si andò disciogliendo, della romana
repubblica. Nè si vergognò Giuliano
di prendere tutti i titoli più onorevoli
degli altri imperadori; fece anche
dar quello di Augusta a <i>Mallia Scantilla</i>
sua moglie e a <i>Didia Clara</i> sua figliuola,
maritata con <i>Cornelio Repentino</i>, a cui
conferì la prefettura di Roma. Per attestato
di Erodiano <span class="fnote">[Herodian., Hist., lib. 2.]</span> con tutto il votare
de' suoi scrigni, e col ricorrere allo smunto
erario imperiale, non trovò tanto da
pagare tutto il promesso regalo ai pretoriani,
i quali perciò rimasero disgustati
di lui: laddove Sparziano <span class="fnote">[Spartian., in Jul.]</span> slargando
la bocca, scrive che avea promesso a
cadauno venticinquemila nummi, e ne
pagò trentamila. Non si sa ch'egli fosse
crudele; le finezze e carezze che facea a
tutti erano incredibili; ma specialmente
le praticava coi senatori, che vi trovavano
dell'affettazione. I conviti suoi furono
frequenti; le tavole superbamente
<span class="pagenum"><a name="Page_644" id="Page_644"></a>[644]</span>
imbandite; ma il cuore de' grandi e del
popolo era sempre lo stesso.
</p>

<p>
Tre principali eserciti si contavano
allora nel romano imperio comandati da
tre insigni generali. Quello dell'Illirico
e della Pannonia ubbidiva a <i>Lucio Settimio
Severo</i>: quello della Bretagna a <i>Decimo
Clodio Albino</i>: e quello della Soria,
il governo della qual provincia era in
que' tempi il più riguardevole di tutti, a
<i>Cajo Pescennio Negro</i>. Perchè a Pescennio
arrivò ben tosto l'avviso di essere
chiamato in aiuto del popolo romano,
altro non occorse, perchè egli si facesse
proclamar <i>Imperadore</i> dal suo esercito,
e dal numerosissimo popolo della città
di Antiochia. Ma <i>Settimio Severo</i>, verisimilmente
mosso con segrete lettere da
qualche senatore, che lui considerava
miglior testa, che gli altri due, oltre all'esser
egli più vicino, e all'aver più
forze al suo comando, nè pur egli tardò
ad assumere il titolo d'<i>Imperatore Augusto</i>
in Carnunto città della Pannonia.
Per non aver poi da contendere con due
avversarii nel medesimo tempo, prese il
partito di guadagnar <i>Albino</i>, dichiarandolo
<i>Cesare</i>, con una specie di adozione:
trappola, che a lui ben servì, perchè Albino
ricevute le lettere di Severo, le
quali non si poteano scrivere più tenere
da un padre ad un figliuolo, non pensò
più a far novità e movimento alcuno.
Secondo alcuni autori sembra che tale
risoluzion di Severo verso Albino succedesse
più tardi. Dione <span class="fnote">[Dio, lib. 73.]</span> attesta, che
si videro in questi tempi tre stelle intorno
al sole, cospicuo a tutti, ed egli stesso
chiaramente le osservò, o ne fu formato
un cattivo presagio agli affari di <i>Giuliano</i>.
Intanto tutte le città dell'Illirico sino
a Bisanzio (cioè sino ad una città che
avea riconosciuto Pescennio Negro) e le
Gallie, e la Germania romana, si dichiararono
per Settimio Severo; laonde egli
senza perdere tempo si mosse coll'armata
sua, per venire a dirittura a Roma,
da dove prima di prendere la porpora
<span class="pagenum"><a name="Page_645" id="Page_645"></a>[645]</span>
imperiale, aveva egli destramente ritirati
i suoi figliuoli. All'avviso di tante novità
a non pochi batteva forte il cuore in
Roma, ma i più brillavano per l'allegrezza,
nondimeno celata, per desiderio
e speranza di veder a terra l'odiato Giuliano.
Fu di parere il Relando <span class="fnote">[Reland., Fast. Consul.]</span>, che
nelle calende di marzo agli ordinari consoli
fossero sostituiti <i>Flavio Claudio Sulpiciano</i>
e <i>Fabio Cilone Septimiano</i>. Pare
che ciò dovesse succedere più tardi, citando
egli un'iscrizione del Fabretti <span class="fnote">[Fabret., Inscript., p. 688.]</span>,
posta nel dì 19 di marzo di quest'anno
FALCONE ET CLARO COS. Anzi si vede
un altro marmo presso il Grutero <span class="fnote">[Gruterus, Thesaur. Inscr., p. 475, n. 4.]</span>,
dove a dì 5 di settembre sono mentovati
gli stessi consoli. Ma non è ben certo,
perchè molti non ne faceano caso dei
consoli sostituiti. Per conto di <i>Cilone</i> una
altra iscrizione pubblicata dal Doni, e
riferita anche da me <span class="fnote">[Thesaurus Novus Inscription., pag. 345.]</span>, c'insegna essere
stato il suo nome <i>Lucio Fabio Cilone Septimiano</i>.
Ma nè pur apparisce che questi
due fossero sostituiti; ed è malamente
citato, in pruova di ciò, Erodiano. Abbiamo
bensì da Dione <span class="fnote">[Dio, lib. 73.]</span>, che <i>Silio Messala</i>,
verisimilmente sustituito a <i>Falcone</i>,
dappoichè cadde di posto per l'accusa
narrata di sopra, era console sul principio
di giugno. D'altri consoli sostituiti
in quest'anno parla il Relando, senza
che se ne veggano le pruove.
</p>

<p>
Non si credeva Giuliano di aver a
contendere se non con <i>Pescennio Negro</i>,
quando gli arrivò la nuova, che
anche <i>Settimio Severo</i>, avea alzata bandiera
contra di lui. Allora si vide perduto.
Precauzioni da ridere furono
quelle ch'ei prese con fare che il senato
dichiarasse nemici pubblici <i>Severo</i> e <i>Negro</i>
con terribil bando ai soldati che loro
ubbidissero; ma Severo assai informato
era del cuore de' senatori. Spedì il senato
anche dei deputati all'uno e all'altro,
per esortarli ad ubbidire; ma Severo
<span class="pagenum"><a name="Page_646" id="Page_646"></a>[646]</span>
guadagnò gli spediti a lui, e gl'indusse a
parlare in suo favore all'armata. Aquilio
Centurione, ed altri mandati da Giuliano,
per assassinar i due nuovi imperadori,
trovarono di aver che fare con
gente più accorta di loro. Mise esso
Giuliano in armi i suoi pretoriani, fece
fare un trincieramento fuori di Roma
con fosse; e mise delle buone porte e
dei cancelli al palazzo imperiale. Dione
presente a tutto confessa che non potea
trattener le risa al mirare i pretoriani,
avvezzi alle delizie, intrigati a ripigliare
il mestier della guerra; meno ancora le
soldatesche ne sapeano, che Giuliano
avea fatto venire dall'armata navale di
Miseno; e per gli elefanti, co' quali si
sperava di atterrire i cavalli de' nemici,
non si trovava chi li sapesse condurre.
Roma sembrava oramai una città assediata,
non vedendosi andar innanzi indietro
altro che armi, cavalli ed attrezzi
di guerra. Giuliano in questi tempi fece
uccidere <i>Emilio Leto</i>, prefetto del pretorio,
e Marzia, autori della morte di
Commodo, sapendo che Severo era creatura
di Leto, e temendo perciò di vedergli
uniti contra di sè. Ma Severo, senza
mettersi pensiero de' vani preparamenti
di Giuliano, veniva a gran giornate verso
l'Italia. A lui si davano tutte le città.
Senza opposizione entrò in Ravenna, e
s'impadronì della flotta solita a stare in
quel porto. <i>Tullio Crispino</i> creato nuovamente
prefetto del pretorio, e mandato
da Giuliano per occupar quella flotta,
se ne tornò indietro con poco gusto. Allora
Giuliano non sapendo dove volgersi,
ordinò che le vestali, i sacerdoti e il senato
andassero incontro a Severo per
fermarlo; e perchè trovò in ciò della
contraddizione, avea disegnato di spingere
i soldati nel senato, per isforzare i
senatori ad ubbidire; e non ubbidendo,
di fargli tagliare a pezzi. Tanto gli fu
detto, che desistè da sì maligno pensiero,
e mandò poi ordine al senato di dichiarar
<i>Severo</i> collega dell'imperio, pensando
con ciò di comperarsi la di lui
<span class="pagenum"><a name="Page_647" id="Page_647"></a>[647]</span>
grazia. Il decreto fu fatto ed inviato a
Severo, il quale per consiglio de' suoi lo
rifiutò, perchè le sue forze e la conoscenza
di quel che bolliva in Roma, gli
prometteano molto più. Aveva egli fatto
sapere ai pretoriani, che se stessero quieti,
e gli dessero in mano gli uccisori di
Pertinace, non farebbe lor male; e ne
scrisse a <i>Veturio Macrino</i>, con dargli
speranza di crearlo prefetto del pretorio.
S'egli poi mantenesse la parola, nol so
dire; certo è bensì, che promosse a tal
carica <i>Flavio Giovenale</i>. Continuato poscia
il viaggio, le milizie dell'Umbria,
che doveano guardare i passi dell'Apennino,
si unirono con esso lui, ed intanto
i pretoriani abbandonarono Giuliano.
Allora costui restò in isola, e in braccio
alla disperazione <span class="fnote">[Dio, lib. 73. Spartianus, in Jul. Herodian.,
lib. 2.]</span>. Indarno avea tentato
di rinunziar l'imperio a <i>Claudio
Pompejano</i>, personaggio di gran senno,
che si scusò colla sua vecchiaia; indarno
fece scannar molti fanciulli, credendo
per magia di conoscere il suo destino. Il
senato adunque, subito che fu assicurato
da <i>Silio Messala</i> console, che non vi era
più da temere de' pretoriani, proferì la
sentenza di morte contra di Giuliano,
usurpator dell'imperio; dichiarò imperadore
<i>Severo</i>, con far una deputazione di
cento senatori che andassero ad incontrarlo,
e decretò gli onori divini a <i>Pertinace</i>.
Probabilmente ciò fu sul fine di
maggio, o in un dei primi due giorni di
giugno. Furono inviati alcuni a tagliar
la testa a Giuliano, che restò ben servito,
nè altro seppe dire, se non: <i>Che
male ho io fatto? a chi ho io tolta la vita?</i>
tardi conoscendo di aver impiegati
i suoi tesori per comperarsi un fine sì
miserabile. Permise poi Severo, che il
di lui corpo trovasse riposo nella sepoltura
de' suoi antenati.
</p>

<p>
Ora Severo, uomo sommamente
guardingo e diffidente, massimamente dopo
avere scoperto le già mandate persone
per assassinarlo, era dalla Pannonia
<span class="pagenum"><a name="Page_648" id="Page_648"></a>[648]</span>
marciato fin qui in mezzo ad una guardia
di secento soldati scelti, i quali mai non si
cavarono la corazza, ed accompagnato
dall'armata sua, come se fosse in paese
nemico. A Narni se gli presentarono i
cento senatori deputati che prima della
udienza furono ben ricercati se aveano
armi sotto <span class="fnote">[Spartianus, in Sev. Herodian., lib. 3.]</span>. Li ricevè Severo con
della maestà, e nel dì seguente, dopo averli
regalati, diede loro licenza di ritornarsene
a Roma, con facoltà nondimeno
di restar chi volesse con lui. Vicino
a Roma mandò ordine ai pretoriani
di venire ad incontrarlo senz'armi, e
in abito di pace e di festa. Aveva egli
fatto giustiziare gli uccisori di Pertinace.
Venuti che furono, fattili attorniare dalle
sue genti armate, all'improvviso ordinò
che fossero presi tutti, e dopo aver
loro fatto un aspro rimprovero per le
iniquità commesse in addietro, volle che
fossero spogliati dei lor pugnali, o spade
che fossero, delle vesti, e fin della camicia;
e che sotto pena capitale stessero
cento miglia lungi da Roma, con riconoscere
da lui per grazia grande, se donava
loro la vita. Svergognati e colla
testa bassa se ne andarono costoro, ben
pentiti di essere capitati colà disarmati.
Furono loro tolti anche i cavalli; e Dione <span class="fnote">[Dio, lib. 72.]</span>
racconta che un di questi cavalli
scappò per tener dietro al suo padrone
nitrendo. Accortosi il soldato di questo,
tanto era turbato l'animo suo, che rivoltosi
uccise il cavallo, e poi sè stesso.
Nè tardò Severo a mandar guernigione
nella fortezza dei pretoriani, e ad impossessarsi
di tutte le lor armi ed arnesi.
Fece dipoi l'entrata sua in Roma, se
crediamo a Sparziano, armato di tutte
armi. Dione che ne sapea più di lui, siccome
presente a tutto, scrive ch'egli
venne a cavallo sino alla porta, e quivi
smontato si vestì da città, e a piedi vi
entrò. Era tutta la città in festa, e i cittadini
coronati di lauro e di fiori, ornate
le strade di preziosi addobbi, lumi e
<span class="pagenum"><a name="Page_649" id="Page_649"></a>[649]</span>
profumi dappertutto; e tutti i senatori magnificamente
coi loro roboni il corteggiavano
col popolo affollato, che assordava
il cielo con viva e con alte acclamazioni,
gareggiando ognuno per mirar questo
novello padrone. Con tal pompa andò
Severo al Campidoglio, dove nel tempio
di Giove fece i sacrifizii; e dopo aver visitato
altri templi, passò a riposar nello
imperial palazzo. Il resto delle azioni
sue spettanti a quest'anno mi sia lecito
di riserbarlo al seguente.
</p>

<hr />

<h2 class="hidden"><a name="CXCIV" id="CXCIV"></a>CXCIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXCIV</span>. Indizione <span class="scp">II</span>.</td>
  </tr>
  <tr>
    <td><span class="sc">Vittore</span> papa 9.</td>
  </tr>
  <tr>
    <td><span class="sc">Settimio Severo</span> imperad. 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Settimio Severo Augusto</span> per la
seconda volta, e <span class="sc">Decimo Clodio Settimio
Albino Cesare</span> per la seconda.
</p>

<p>
Si sa che <i>Severo Augusto</i> era stato
ornato di un consolato straordinario,
con avere avuto per suo collega <i>Apulejo
Rufino</i>; ma non se ne sa l'anno. Molto
meno ci è noto quando <i>Albino</i> fosse
console la prima volta. Ci assicurano le
medaglie <span class="fnote">[Mediobarbus, in Numism. Imper.]</span> che anch'egli procedette
in quest'anno console per la seconda
volta. Severo, che con questi onori voleva
addormentarlo, fece anche battere
monete ad onor suo; sicchè ognun lo
avrebbe creduto il Beniamino di Severo.
Il nome di <i>Settimio</i> a lui dato nelle stesse
medaglie ci fa intendere che Severo lo
avea adottato per figliuolo; se con retto
cuore poi, non istaremo molto ad avvedercene.
In una iscrizione riferita dal
Cupero e dal Relando <span class="fnote">[Reland., in Fastis Consul.]</span>, <i>Albino</i> console
è chiamato <i>Lucio Postumiano</i>. Ma venendo
quel marmo dal magazzino fallace
del Gudio, non se ne può far capitale;
quando pur non volessimo che ad <i>Albino
Cesare</i>, appellato nelle medaglie <i>Decimo
Clodio</i>, fosse sostituito un altro Albino:
il che non è credibile. Venga ora meco
il lettore a conoscere chi fosse <i>Lucio</i>
<span class="pagenum"><a name="Page_650" id="Page_650"></a>[650]</span>
<i>Settimio Severo</i> nuovo Augusto <span class="fnote">[Spartianus, in Sever.]</span>. Era
egli per nascita Africano, perchè venuto
alla luce in Leptis, città della provincia
Tripolitana, nell'anno 146 della nostra
Era, a dì undici d'aprile. Senatoria fu
la sua famiglia. Due suoi zii paterni erano
stati consoli. Suo padre portò il
nome di <i>Marco Settimio Gela</i>. Esso Settimio
Severo giovinetto studiò lettere
latine e greche in Africa <span class="fnote">[Eutrop., in Breviar.]</span>; gran profitto
fece nell'eloquenza e nella filosofia
de' costumi; e venuto dipoi in età di diciotto
anni a Roma fu condiscepolo di
<i>Papiniano</i> <span class="fnote">[Spartianus, in Caracalla.]</span>, studiando la giurisprudenza
sotto <i>Scevola</i>, insigne legista di
questi tempi. Nondimeno Dione <span class="fnote">[Dio, in Excerptis Vales.]</span>, che
intimamente il conosceva, trovò in lui
un buon genio, ma non molta abilità per
l'eloquenza e per le scienze. Diedesi anche
a far l'avvocato, ma con poca fortuna.
Aveva egli portato seco a Roma
il fuoco africano <span class="fnote">[Spartianus, in Caracalla.]</span>; e però la sua gioventù
fu piena di furore, ed anche di
delitti, ed accusato una volta d'adulterio,
la scappò netta per grazia di <i>Salvio
Giuliano</i>, di cui poscia procurò la rovina.
Sotto Marco Aurelio entrò negli
impieghi civili, poscia nei governi; e trovandosi
in Africa legato del proconsole,
si racconta che, camminando egli a piedi
un giorno colle insegne avanti della sua
dignità, un uomo plebeo della sua patria
Leptis, vedutolo in così nobil carica ed
accompagnamento, per allegrezza corse
buonamente ad abbracciarlo, dicendogli:
<i>O paesano caro.</i> Severo gli fece dare
una man di bastonate per esempio agli
altri, affinchè più rispettassero i magistrati
romani. Scrivono ancora ch'egli
consultò uno strologo africano, il quale,
veduta ch'ebbe la di lui genitura, gliela
restituì dicendo: <i>Dammi la tua, e non
quella degli altri.</i> Giurò Severo, che era
la sua; ed allora gli fu predetto quanto
poscia avvenne. Di sì fatte predizioni e
<span class="pagenum"><a name="Page_651" id="Page_651"></a>[651]</span>
di augurii presi da' sogni e da varii accidenti,
nel che non poco deliravano una
volta i Gentili, parlano molto gli storici
antichi. Io, siccome vanità o fole, non
le reputo degne di menzione. Passò poi
Severo per impieghi militari al governo
della Gallia Lionese. Fu console, proconsole
della Pannonia, della Sicilia, e
finalmente dell'Illirico, dove stando, le
rivoluzioni di Roma aprirono a lui strada
per salire sul trono.
</p>

<p>
Cominciarono di buonora i Romani
a provare che duro maestro fosse questo
padrone <span class="fnote">[Spartianus, in Severo.]</span>. Da che egli fu entrato
in Roma, i soldati suoi co' cavalli presero
alloggio, e fecero stalla ne' templi,
ne' portici, e dovunque loro piacque; e
a buon mercato comperavano quel che
loro occorreva, perchè non volevano pagare
un soldo. Un gran dire e paura per
questo era nella città. S'aggiunse che
ito nel giorno seguente Severo in senato,
quei soldati cominciarono con alte grida
a pretendere un'esorbitante somma di
regalo da esso senato, cioè quella stessa
che fu pagata all'esercito, allorchè s'introdusse
in Roma Ottavio Augusto: quasi
che fosse costato loro assai di pena il
far entrare in Roma il loro imperadore.
Durò fatica lo stesso Severo a quetar
quel tumulto, con far loro pagare, o promettere
una somma minore, cioè dugento
cinquanta dracme per testa. Era
poi inveterato costume <span class="fnote">[Dio, lib. 74.]</span>, che le guardie
degli Augusti si prendessero dalla
Italia, Spagna, Macedonia e Norico, siccome
persone di bell'aspetto e trattabili
ne' costumi. Gran mormorazione insorse,
perchè Severo a formar quelle compagnie
badò solamente alla fortezza,
scegliendo perciò gente tutta di orrido
aspetto, di linguaggio che facea paura,
di costumi salvatici e bestiali. Accrebbe
anche il numero d'esse compagnie con
grave spesa del pubblico. Ma questo fu
rose e viole in paragon di quello che
vedremo nell'andare innanzi. Sapeva
<span class="pagenum"><a name="Page_652" id="Page_652"></a>[652]</span>
Severo quanto fosse caro ai Romani
Pertinace, quanto lodata la forma del
suo governo; e però da uomo accorto,
per lusingar il popolo, unì ai suoi nomi
quello ancora di <i>Pertinace</i> <span class="fnote">[Herodianus, lib. 2.]</span>. Allorchè
fu nel senato parlò con assai cortesia e
bontà, promettendo di gran cose, e sopra
tutto di voler prendere per suo modello
Marco Aurelio e Pertinace. Nè solamente
promise e giurò di non far mai morire
alcun senatore <span class="fnote">[Dio, lib. 74.]</span>, ma ordinò ancora,
che si formasse un decreto che <i>quello
imperadore, il quale altramente operasse,
e chiunque a ciò gli prestasse mano, eglino
coi lor figliuoli fossero tenuti per
nemici della repubblica</i>. Si poteva egli
desiderar di più? Ma se ne dimenticò
ben presto Severo. <i>Giulio Solone</i>, che
avea steso quel decreto, fu il primo a
provarne l'inosservanza, e dopo lui tanti
altri, siccome vedremo. Contuttociò al
basso popolo le prime azioni di Severo
fecero concepire molta stima ed affetto
per lui; ma quei che conoscevano
qual volpe si nascondesse sotto quella
pelle d'agnello, andavano l'un all'altro
dicendo all'orecchio: <i>E sarà poi così?</i>
In fatti fu Severo fornito di mirabili
doti per governar bene un imperio, ma
insieme di terribili difetti per far un
gran male; fra i quali due specialmente
toccherò qui, cioè non solamente la severità
corrispondente al suo cognome,
ma la crudeltà e la poca fede ch'egli
non osservava giammai, se non quando
gli tornava il conto.
</p>

<p>
Per guadagnarsi maggiormente l'affetto
popolare, diede Severo un congiario,
e volle far il funerale e l'Apoteosi
di <i>Pertinace</i>. Questa magnifica funzione
vien descritta da Dione <span class="fnote">[Ibidem.]</span> con tutte le
sue circostanze. L'orazion funebre in
lode di lui la recitò il medesimo Severo.
I lamenti e i pianti per la rinnovata
memoria di sì buon principe furono infiniti:
che non gli elogi fatti in vita dei
<span class="pagenum"><a name="Page_653" id="Page_653"></a>[653]</span>
regnanti, ma l'amore e il desiderio dei
popoli dopo la lor morte son la vera
pruova del merito d'essi. Con questa
pompa i Romani pretesero di formare
un dio di Pertinace; pure non ne stette
egli certamente meglio nel mondo di là.
Parimente a Severo furono accordati o
confermati tutti i titoli e l'autorità consueta
degli altri imperadori; e probabilmente
non si tardò a conferire il titolo di Augusta
a <i>Giulia</i> sua moglie, di nazione soriana,
da lui sposata prima dell'anno di
Cristo 175, la quale gli avea partorito
<i>Bassiano</i>, che fu poi <i>Caracalla</i> imperatore,
e <i>Geta</i>, de' quali si parlerà a suo
tempo. Maritò anche Severo due sue figlie,
l'una a <i>Probo</i>, l'altra ad <i>Aezio</i>, i
quali egli arricchì dipoi e promosse al
consolato, non si sa in qual anno. La
prefettura di Roma fu da lui appoggiata
a <i>Domizio Destro</i>. Diede ancora buon
sesto all'annona, sbrigò molte cause, e
quelle principalmente di alcuni governatori
accusati di avanie ed ingiustizie,
gastigando rigorosamente che si provò
delinquente. Non si fermò egli in Roma
se non un mese, ed in quel tempo
usò una mirabil diligenza e fretta nel
prepararsi per far guerra a <i>Pescennio
Negro</i>, che avea preso il titolo d'<i>Imperadore</i>
in Soria, comandando già a tutte
le provincie dell'Asia ed anche a Bisanzio.
Avea Severo avuta l'attenzione,
prima di arrivare a Roma, di spedire
<i>Fulvio Plauziano</i> a far prigioni i figliuoli
di Negro <span class="fnote">[Spartianus, in Severo. Herodianus, lib. 2.]</span>; ed egli poi giunto a Roma
fece ritenere gli altri di qualunque
magistrato ed uffiziale che fosse in Soria,
comandando nondimeno che fossero tutti
ben trattati. In Roma non si udì mai
Severo dir parola di esso Negro. Solamente
studiò egli indefessamente di far
leva di gente da tutte le provincie, di
adunare una possente flotta da ogni parte
d'Italia, e di ordinare alle soldatesche
lasciate nell'Illirico di marciare verso il
Levante. Non si può assai dire, che spirito
vivo e vigoroso fosse quel di Severo;
<span class="pagenum"><a name="Page_654" id="Page_654"></a>[654]</span>
quanta la di lui attività, l'ardire e la
prontezza nel concepir le imprese, non
meno che nell'eseguirle; quanta la penetrazion
della sua mente, per cui prevedeva
acutamente l'avvenire, e trovar
ripieghi e spedienti, senza guardare a
spesa ne' bisogni, senza curarsi punto di
quel che si dicesse di lui, purchè riuscisse
ne' suoi disegni. Però quando men se
l'aspettava la gente, mise in marcia il
raunato esercito, e verisimilmente nel
luglio dell'anno precedente, partendo
egli in persona da Roma, per non lasciar
tempo a Pescennio Negro di maggiormente
assodarsi in Asia. Provvide nello
stesso tempo alla sicurezza dell'Africa.
Una malattia dipoi sopraggiuntagli in
cammino, la lunghezza del viaggio necessario
per condurre sì lontano una poderosa
armata per terra, perchè non potea
tanta gente per mare passar a dirittura
in Soria, e il tempo occorrente per
unir tante forze da varie parti, pare che
non gli lasciassero tempo da far progressi
nell'anno suddetto, se non che alcune
medaglie (dubbiose nondimeno) cel rappresentano
<i>Imperadore per la seconda volta</i> <span class="fnote">[Mediobarb., in Numism. Imperat.]</span>,
benchè non apparisca quando tale
foss'egli proclamato per la prima.
</p>

<p>
<i>Cajo Pescennio Negro</i>, soprannominato
<i>Giusto</i> nelle monete, contra di cui
Severo faceva questi preparamenti <span class="fnote">[Spartianus, in Pescennio Negro.]</span>,
e che fu creduto nativo da Aquino, di
famiglia equestre, da giovane si svergognò
colla sfrenata sua libidine; ma impiegato
nella milizia, da tutti sempre fu
riconosciuto e lodato per uomo di raro
coraggio, e sopra gli altri geloso della
disciplina militare, senza mai sofferire
che i suoi soldati facessero estorsione
alcuna ne' paesi per dove passavano o dove
si fermavano. Arrivò sotto Commodo
ad essere console, ed inoltre, per intercessione
di quel Narciso atleta, che strangolò
poi lo stesso Commodo, cioè d'uno
che in quella sfacciata corte avea, come
tant'altra canaglia, gran polso, ottenne
<span class="pagenum"><a name="Page_655" id="Page_655"></a>[655]</span>
il governo della Soria, dove si affezionò
que' popoli con permettere loro quanti
spettacoli voleano, dietro a' quali era
quella gente perduta, e dove, in fine, benchè
vecchio, vestì la porpora imperiale.
Tuttochè egli sapesse di essere desiderato
dal popolo romano, e probabilmente anche
da una parte de' senatori, pure niuna
fretta giammai si fece per venir alla
volta di Roma. Le delizie e i divertimenti
di Antiochia l'aveano troppo incantato <span class="fnote">[Dio, in Excerptis Vales.]</span>.
Quivi si pavoneggiava egli dell'alta
sua dignità, si riputava un novello
Alessandro, e intanto nulla facea, persuadendosi
forse che senza fatica sua
cederebbe Giuliano Augusto, ed allora
con tutta pace egli se ne anderebbe a
sedere sul trono cesareo in Roma stessa.
Restò egli dipoi sommamente sorpreso
all'intendere ad un punto stesso ucciso
Giuliano, e Severo pervenuto a Roma, e
concorsi in lui i voti del senato e popolo romano.
Allora si svegliò dal sonno, allora
diede ad ammassar gente, ad implorar
soccorsi dai re vicini, e guernir di milizie i
passi massimamente del monte Tauro. In
persona andò egli a Bisanzio, per ben munire
di gente e di fortificazioni quella
città, troppo importante, attesa la sua situazione,
e più perchè solamente pel suo
stretto si soleva passare dalle armate
romane in Asia <span class="fnote">[Spart., in Severo et Pescennio.]</span>. Andò anche a Perinto,
dove seguì un combattimento svantaggioso
per la parte di Severo, e da cui
prese motivo il senato romano di dichiarare
<i>Pescennio Negro</i> nemico della repubblica.
Se sussiste ciò che narra Sparziano,
dopo quella vittoria vennero in
poter di Negro la Tracia, la Macedonia
e la Grecia; ed egli allora andò ad offerir
a Severo, che il prenderebbe per collega
nell'imperio: al che altra risposta
non diede Severo se non una risata. Ma
non è facilmente da credere che Pescennio
stendesse tanto l'ali, perchè Severo
non gliene lasciò il tempo. Arrivò in
quest'anno l'Augusto Severo sotto Bisanzio
<span class="pagenum"><a name="Page_656" id="Page_656"></a>[656]</span>
col grosso dell'armata sua, e ne
imprese l'assedio <span class="fnote">[Herodianus, lib. 3.]</span>; ma conosciuto
essere troppo duro quell'osso, dopo aver
lasciata ivi gente bastante a tenerla assediata
o bloccata, passò col rimanente
dell'esercito suo lo stretto, valendosi
della flotta seco condotta. Appena arrivò
a Cizico città della Misia <span class="fnote">[Dio, in Excerptis Valesianis.]</span>, che gli fu
a fronte <i>Emiliano</i>, stato governator della
Soria prima di Negro, e, presentemente
proconsole dell'Asia, che, sposato il partito
di esso Negro, era divenuto suo generale.
Godeva questi il credito di essere
una delle migliori teste di allora; ma perchè
n'era persuaso anch'esso, ed, oltre
a ciò, passava parentela fra lui e Pescennio
Negro, l'insolenza e superbia sua
dava negli occhi a tutti. Ma gli calò ben
presto il fumo. Andò in rotta l'esercito
suo, ed egli da lì a non molto fatto prigione,
per ordine de' generali di Severo
perdè la vita <span class="fnote">[Spartianus, in Pescennio.]</span>. Questa vittoria portò
all'ubbidienza di Severo Nicomedia con
altre città della Bitinia; ma Nicea ed altre
tennero forte per Negro, il quale arrivato
di poi con un gran nerbo di armati
e raccolti gli sbanditi, fra essa Nicea
e la città di Cio venne ad un secondo
fatto d'armi <span class="fnote">[Dio, lib. 74.]</span>, che fu assai sanguinoso
e dubbioso, con dichiararsi in fine la
vittoria in favor di <i>Candido</i> generale di
Severo. Dopo di che fece il vincitore
Augusto esibire a Negro un onorato e
sicuro esilio, se volea deporre l'armi;
ma prevalendo i consigli di <i>Severo Aureliano</i>,
che avea promesso le sue figliuole
ai figli di Negro, quasi rigettò ogni offerta <span class="fnote">[Spartianus, in Pescennio.]</span>.
Ridottosi poi Pescennio Negro al
monte Tauro, afforzò tutti quei passi; e
perchè gli venne nuova che Laodicea e
Tiro, per odio ed invidia che portavano
ad Antiochia, aveano alzate le bandiere
di Severo, spedì contra di esse città alquante
brigate di Mori, che dopo un fiero
sacco fecero del resto con incendiarle.
<span class="pagenum"><a name="Page_657" id="Page_657"></a>[657]</span>
Severo dipoi le rimise in piedi. Allorchè
giunse al Tauro fra la Cappadocia e la
Cilicia l'armata di Severo <span class="fnote">[Herodianus, lib. 3.]</span> trovò
chiusi talmente que' passi, che impossibil
era l'inoltrarsi. Fermatisi ivi i soldati
tutti per qualche giorno, aveano già smarrito
il coraggio, si trovavano anche disperati,
quando ecco all'improvviso una
dirottissima pioggia con neve (segno che
si avvicinava il fine dell'anno) la quale,
formati dei torrenti, schiantò e distrusse
tutte le sbarre e fortificazioni fatte in
que' passaggi dall'oste nemica, la quale
a tal vista prese la fuga, e lasciò all'armi
di Severo comodità di valicar quelle
montagne, e di calar nella Cilicia. Fu
creduto, secondo il costume, questo avvenimento
un chiaro segno del cielo favorevole
a Severo. Perchè vo io conghietturando
che il fine di questa guerra
appartenga all'anno seguente, altro per
ora non soggiugnerò, se non che Severo
Augusto si truova nelle medaglie <span class="fnote">[Mediobarbus, in Numismat. Imperat.]</span>
battute nel presente, <i>Imperadore per la
terza volta</i>, e ciò a cagion delle vittorie
riportate da' suoi generali, come abbiam
veduto di sopra.
</p>

<hr />

<h2 class="hidden"><a name="CXCV" id="CXCV"></a>CXCV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXCV</span>. Indizione <span class="scp">III</span>.</td>
  </tr>
  <tr>
    <td><span class="sc">Vittore</span> papa 10.</td>
  </tr>
  <tr>
    <td><span class="sc">Settimio Severo</span> Imperad. 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Scapola Tertullo</span> e <span class="sc">Tinejo Clemente</span>.
</p>

<p>
Questo <i>Scapola</i> console vien creduto
quel medesimo che fu poi proconsole
dell'Africa, fiero persecutor de' Cristiani,
a cui Tertulliano scrisse il suo Apologetico.
Sufficiente motivo di credere ci è,
che al presente anno sia da riferire il fin
della guerra di Severo contra di Pescennio
Negro, perchè il miriamo nelle medaglie <span class="fnote">[Ibid.]</span>
dichiarato <i>Imperadore per la
quarta e quinta volta</i>. Avea Negro avuto
tempo di mettere in piedi una ben numerosa
armata, essendovi concorsa in
<span class="pagenum"><a name="Page_658" id="Page_658"></a>[658]</span>
gran copia la gioventù antiochena, armata
nondimeno di poca sperienza ne' fatti
della guerra. Si venne egli a postare alle
porte della Cilicia vicino al mare, e alla
città d'Isso, oggidì Lajazzo, ad un passo
strettissimo, dove Dario ne' secoli avanti
rimase sconfitto da Alessandro. Attaccossi <span class="fnote">[Herodian., lib. 3.]</span>
aspra battaglia un giorno fra i
suoi e l'esercito di Severo, comandato
da <i>Valeriano</i> ed <i>Anullino</i> suoi generali,
di cui si vede la descrizione in Dione <span class="fnote">[Dio, lib. 74.]</span>.
Lungo ed ostinato riuscì il conflitto, ed
erano già per restar vincitori quei di
Negro nel vantaggio del sito, quando, turbatosi
il cielo con tuoni e folgori, cadde
un'impetuosa pioggia, che dando in faccia
ad essi, non incomodava quei di Severo,
perchè ricevuta alle spalle. Fu interpretato
ancor questo avvenimento per
una dichiarazione del volere del cielo,
con accrescere il coraggio all'esercito di
Severo, e scorare il nemico. In somma
fu rotto il campo di Pescennio Negro
con tale strage che vi restarono estinti
ventimila de' suoi. Salvossi Negro ad Antiochia;
ma poco stettero ad arrivar colà
anche i vittoriosi Severiani; nè fidandosi
egli di star ivi rinserrato, prese la fuga,
disegnando di portarsi all'Eufrate. Ma
essendosi renduta immediatamente Antiochia,
fu con tal sollecitudine inseguito
da' corridori nemici, che restò preso.
Tagliatogli il capo, fu portato a Severo;
ma, secondo Sparziano <span class="fnote">[Spartianus, in Pescennio.]</span>, fece egli quanta
difesa potè, e ferito venne condotto a
Severo, davanti al quale spirò. La vendetta
che fece dipoi Severo de' partigiani
di Pescennio Negro <span class="fnote">[Dio, in Excerpt. Valesianis.]</span>, gli acquistò il
titolo di crudele, perchè non levò già la
vita ad alcuno de' senatori che aveano seguitato
l'emulo suo, per attestato di Dione
autor più sicuro che Sparziano <span class="fnote">[Spartianus, in Severo.]</span>, il
quale ne vuole uno ucciso, ma la maggior
parte d'essi spogliò de' lor beni, e li relegò
nell'isole. Fra questi si distinse pel suo
<span class="pagenum"><a name="Page_659" id="Page_659"></a>[659]</span>
coraggio <i>Cassio Clemente</i> <span class="fnote">[Dio, lib. 74.]</span>, perchè condotto
in faccia allo stesso Severo, francamente
gli disse, <i>che s'era unito con
Negro, non per far contro a Severo, di
cui non sapeva i disegni, ma bensì contro
a Giuliano usurpator dell'imperio;
e se non avea peccato chi avea preso il
partito di Severo, per ottenere il medesimo
fine, nè pur egli si dovea credere
reo. Che se Severo avrebbe tenuto per
traditore chi si fosse partito da lui per
seguitar Negro, militava in favor suo la
medesima ragione.</i> Non dispiacque a Severo
questa libertà di parlare, e gli lasciò
la metà de' suoi beni. Per altro fece Severo
privar di vita molti degli uffiziali di Pescennio
Negro. Costoro, se pur vero ciò
è che narra Erodiano <span class="fnote">[Herod., lib. 3.]</span>, per suggestione
dello stesso Severo che teneva in suo
potere i loro figliuoli, aveano tradito Pescennio;
pure, ciò non ostante, Severo,
dopo la vittoria, fece morir non meno
essi che i loro figliuoli.
</p>

<p>
Stesesi l'inumanità di Severo alle
città che aveano aderito a Negro. Quattro
volte più volle del danaro, che anche
per forza aveano ad esso Negro contribuito.
Ma principalmente sfogò egli il suo
sdegno contro ad Antiochia, privandola
d'ogni suo diritto e privilegio, e sottomettendola
a Laodicea, città che lo avea
ben servito in questa occasione, ed emula
già dell'altra; la qual prese allora il cognome
di Settimia e di Severiana. Nulladimeno
poco tempo passò, che alle preghiere
di <i>Caracalla</i> <span class="fnote">[Spart., in Caracal.]</span> suo primogenito
restituì ad essa Antiochia il primiero
onore. Molti, che niuna parte aveano
avuto nell'affare di Pescennio Negro, nè
l'aveano mai veduto, nè fatto alcun passo
per lui, si trovarono involti in questa
persecuzione, perchè Severo abbisognava
di danaro, e ne volea per ogni verso: il
che odioso il rendè in tutto l'Oriente.
Ma egli facea e lasciava dire. Vero è
che buona parte di cotali contribuzioni
<span class="pagenum"><a name="Page_660" id="Page_660"></a>[660]</span>
impiegò in ristorar le altre città, che per
tener la sua parte aveano patito gravissime
sciagure. E il bello fu che anche
<i>Albino Cesare</i> <span class="fnote">[Capitol., in Clodio Albino.]</span> inviò colà soccorsi di
danaro, senza fallo per mostrare di secondar
le idee di Severo, ma insieme
colla mira di guadagnarsi l'affetto di
quei popoli per li suoi fini. Accadde ancora
che assaissimi, per sottrarsi alla fierezza
di Severo, fuggirono nel paese dei
Parti <span class="fnote">[Herod., lib. 3.]</span>; e quantunque da lì a qualche
tempo Severo pubblicasse il perdono per
tutti, non pochi restarono fra i Parti, insegnando
loro di fabbricar armi e di
combattere alla maniera romana con
danno poi del romano imperio. Rade
volte la clemenza nocque ai regnanti;
spessissimo la crudeltà: vizio tanto più
sconvenevole a Severo in tal congiuntura,
perchè scusabil era la risoluzion presa
da quei popoli. Quanto alla moglie e ai
figliuoli di Pescennio Negro, dopo la di
lui morte furono mandati da Severo in
esilio <span class="fnote">[Spartianus, in Severo et in Nigro.]</span>; ma da che insorse la guerra
con Albino, per timore che questi non
facessero delle novità, Severo gli spedì
tutti al paese dei più. Noi miriamo nelle
medaglie <span class="fnote">[Mediobarbus, in Numismat. Imperat.]</span> appellato Severo in questo
anno <i>Imperadore per la quinta volta</i>, a
cagione, come si può credere, della sconfitta
di esso Negro.
</p>

<hr />

<h2 class="hidden"><a name="CXCVI" id="CXCVI"></a>CXCVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXCVI</span>. Indizione <span class="scp">IV</span>.</td>
  </tr>
  <tr>
    <td><span class="sc">Vittore</span> papa 11.</td>
  </tr>
  <tr>
    <td><span class="sc">Settimio Severo</span> imperad. 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Cajo Domizio Destro</span> per la seconda
volta, e <span class="sc">Lucio Valerio Messala Trasia
Prisco</span>.
</p>

<p>
Porta il Relando <span class="fnote">[Reland., in Fastis Consular.]</span> sotto quest'anno
delle leggi date <i>Fusco II et Dextro
Cos</i>. Ma quelle appartengono all'anno
225. Una iscrizione bensì ho prodotto
<span class="pagenum"><a name="Page_661" id="Page_661"></a>[661]</span>
io <span class="fnote">[Thesaurus Novus Inscription., p. 346, n. 2.]</span>, posta DEXTRO II ET FVSCO
COS., la quale si dee, a mio credere, riferire
al presente anno, in cui al console
ordinario <i>Prisco</i> dovette essere prima
delle calende di giugno sostituito <i>Fosco</i>;
e questi poi probabilmente nel suddetto
anno 225 arrivò al secondo consolato.
Correva già il terzo anno che la città
di Bizanzio era assediata dalle milizie di
Severo Augusto. Colà dopo la rovina di
Pescennio Negro si era rifuggita gran
copia dei di lui uffiziali e soldati che
maggiormente accesero gli animi di quegli
abitanti alla difesa. Dione <span class="fnote">[Dio, lib. 74.]</span> assai
ampiamente descrive le fortificazioni di
quella città munita di buone mura, perchè
di marmo, guernita di alte torri, di
bastioni e di ogni sorta di macchine da
guerra, mirabili essendo fra l'altre le
fabbricate da Prisco da Nicea, ingegnosissimo
architetto. Circa cinquecento
barchette aveano gli assediati, colle quali
infestavano continuamente la gran flotta
spedita colà da Severo. A nulla servì per
atterrire ed esortare alla resa quei cittadini
e soldati l'aver Severo inviata colà
la testa di Pescennio Negro. Essi ostinati
più che mai resisterono con far delle
maraviglie che pareran di valore, ma che
son piuttosto da dire di pazzia. Imperciocchè,
in vece di procurare il perdono
e qualche tollerabil capitolazione,
quando niuna speranza restava lor di
soccorso, amarono piuttosto di ridursi agli
estremi, che di cedere. Ciò che non potè
ottenere la forza operò la fame. Giunsero
quegli abitanti, dappoichè ebbero
consumati tutti i viveri, anche più schifosi,
a mangiarsi l'un l'altro. Nè restando
più altro scampo, gran parte d'essi volle
tentar la fuga colle loro barchette. Aspettato
dunque un gagliardo vento, s'imbarcarono;
ma le navi romane furono
loro addosso, fracassarono i loro piccioli
legni, di modo che il dì seguente nel
porto di Bisanzio altro non si vide che
<span class="pagenum"><a name="Page_662" id="Page_662"></a>[662]</span>
cadaveri e pezzi di barche rotte. Allora
le grida e i pianti di chiunque restato
era nella città, furono oggetti di gran
compassione, nè si tardò più a rendere
la città. Entrativi i Severiani tagliarono
a pezzi tutti i soldati che vi trovarono, e
chiunque avea esercitato gli uffizii pubblici.
Furono poi d'ordine di Severo
smantellate tutte le mura e fortificazioni
di quella riguardevol città, le terme, i teatri
ed ogni altro più bello edifizio <span class="fnote">[Herodianus, lib. 3.]</span>. Di
peggio non avrebbono potuto fare i Barbari.
Dione <span class="fnote">[Dio, lib. 74.]</span>, che dianzi avea veduta
in tanta forza ed onore quella città, al
mirarla poi ridotta a sì miserabile stato,
non seppe già tacciar d'ingiustizia
un tanto rigor di Severo, dappoichè con
tanta ostinazione quel popolo volle cozzar
col suo sovrano; ma non gli seppe
già perdonare, che lo sdegno suo avesse
privato l'imperio romano di un sì forte
antemurale contro i tentativi de' Barbari.
Confiscò Severo i beni di tutti gli
abitanti; non solamente li privò di ogni
privilegio, ma anche del titolo di città la
lor patria, sottomettendo Bisanzio a guisa
d'un borgo alla città di Perinto, che insolentemente
dipoi esercitò la sua autorità
sopra i Bizantini. Al valente ingegnere
Prisco fu salvata la vita, e Severo di lui
poscia utilmente si servì da lì innanzi
nelle guerre.
</p>

<p>
Allorchè accadde la resa di Bisanzio,
si trovava Severo nella Mesopotamia,
voglioso di acquistarsi gloria in guerreggiare
coi Parti e con altre di quelle nazioni.
Per la grande allegrezza esclamò:
<i>Abbiamo in fine preso Bisanzio.</i> Aveano
i popoli dell'Osroene, e dell'Adiabene,
gli Arabi e i Parti o prestato aiuto nella
passata guerra a Pescennio Negro, o pure
tentato di profittar della discordia di
lui con Severo, saccheggiando il paese
romano, e prendendo ancora alquante
castella <span class="fnote">[Ibidem.]</span>. Severo, a cui premeva di far
rispettare in quelle parti il nome romano,
<span class="pagenum"><a name="Page_663" id="Page_663"></a>[663]</span>
mosse guerra a que' popoli. Ma ritrovandosi
di là dall'Eufrate in stagione
bollente, in campagne prive d'acqua, e
come soffocate dal gran polverio che
facea la marcia dell'esercito, fu vicino a
veder perire tutti i suoi. Trovata finalmente
acqua, tornò ad ognuno il cuore
in corpo. Sappiamo inoltre che Severo
spedì <i>Laterano</i>, <i>Candido</i> e <i>Leto</i> a mettere
a sacco e a fuoco le nemiche nazioni;
nel che fu ben egli ubbidito, con aver
eglino anche prese alcune città. Per tali
successi non poco s'invanì Severo; ma
dovette restar alquanto mortificata la di
lui vanità, perchè nel mentre che si cercava
con gran premura un certo Claudio,
che faceva continue scorrerie e ruberie
per la Giudea e per la Soria, costui
con una mano de' suoi, come se fosse
stato un tribuno delle armate romane,
venne a trovar Severo nel campo, l'inchinò
e gli baciò la mano, e poi se n'andò
senza che mai riuscisse a Severo di
averlo nelle mani. Da queste prodezze e
da tali poco a noi note vittorie di Severo,
si trova a lui dato nelle medaglie il titolo
d'<i>Imperadore per la sesta, settima ed ottava
volta</i> <span class="fnote">[Mediobarb., in Numism. Imp.]</span>. Oltre a ciò il senato romano
gli accordò i titoli di <i>Adiabenico</i>,
<i>Partico</i> ed <i>Arabico</i>: il qual ultimo ci guida
a credere ch'egli facesse guerra anche
contra degli Arabi. Decretogli ancora
un trionfo; ma, secondo Sparziano <span class="fnote">[Spartianus, in Severo.]</span>,
Severo ricusò il trionfo, per non parere
di voler gloria da una guerra e vittoria
civile. Nè pur volle accettare il titolo di
<i>Partico</i>, per non irritar maggiormente
quella possente nazione. Nientedimeno in
alcune medaglie di quest'anno il troviamo
ornato di tutti e tre i suddetti titoli.
Lo stesso si può osservare in varie iscrizioni.
Andò poscia Severo a Nisibi, e dopo
aver onorata quella città di molti privilegi,
ne diede il governo a un cavaliere
romano. Osserva Dione <span class="fnote">[Dio, lib. 74.]</span> che Severo
<span class="pagenum"><a name="Page_664" id="Page_664"></a>[664]</span>
si facea bello di aver accresciuto notabilmente
in quelle parti il romano imperio,
e provvedutolo di un forte baluardo
colla città di Nisibi; la verità nondimeno
era che Nisibi non costava se non ispese
e guerre per cagion de' Medi e Parti che
non la lasciavano mai in pace: il che in
vece d'utile, portava seco un gran danno
e dispendio. Ma nel mentre che Severo
attendeva a guerreggiar in Oriente,
se gli preparò un più pericoloso cimento
in Occidente per la guerra a lui mossa
nella Bretagna da <i>Clodio Albino Cesare</i>,
di cui parlerò all'anno seguente. Per ora
basterà di sapere che questo incendio
minacciava anche la Gallia; e però all'Augusto
Severo fu d'uopo di abbandonar
la Soria, e di ricondurre in Europa
per terra la grande armata divisa in più
corpi, dopo averla ben rallegrata con un
magnifico donativo. Racconta Erodiano <span class="fnote">[Herodianus, lib. 3.]</span>
ch'egli marciava con diligenza
senza riposo, non distinguendo i dì delle
feste da quei da lavoro. Non l'aggravava
fatica alcuna, nè caldo, nè freddo, passando
sovente per montagne piene di
nevi, e colla neve che fioccava, camminando
col capo scoperto, per animar i
soldati alla fatica e alla pazienza; ed essi
in effetto non per paura, nè per forza,
ma per una bella gara al vedere l'esempio
del principe, marciavano allegri. Era
in somma nato Severo per fare il generale
di armata. Allorchè egli pervenne <span class="fnote">[Spartianus, in Severo.]</span>
a Viminacio nella Mesia Superiore
sulla ripa del Danubio, quivi dichiarò
<i>Cesare</i> il suo figliuolo primogenito <i>Bassiano</i>,
a cui mutò il nome, con farlo
chiamar da lì innanzi <i>Marco Aurelio Antonino</i>.
Questi è da noi ora più conosciuto
pel soprannome di <i>Caracalla</i>, che gli fu
dato dagli storici dopo morte, a cagion
d'un abito di nuova invenzione ch'egli
portò.
</p>

<p>
<span class="pagenum"><a name="Page_665" id="Page_665"></a>[665]</span>
</p>

<hr />

<h2 class="hidden"><a name="CXCVII" id="CXCVII"></a>CXCVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CXCVII</span>. Indizione <span class="scp">V</span>.</td>
  </tr>
  <tr>
    <td><span class="sc">Zefirino</span> papa 1.</td>
  </tr>
  <tr>
    <td><span class="sc">Settimio Severo</span> imperad. 5.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Appio Claudio Laterano</span> e <span class="sc">Rufino</span>.
</p>

<p>
La cagione per cui si sconcertò la
buona armonia fra <i>Severo Augusto</i> e
<i>Decimo Clodio Albino Cesare</i>, secondo il
costume l'uno la rifondeva sull'altro. A
Severo veniva riferito <span class="fnote">[Herodianus, lib. 3.]</span> che Albino
nella Bretagna si abusava dell'autorità
a lui data, facendola più da imperadore
che da Cesare. Anzi Dione aggiugne aver
egli scritte lettere a Severo, con pretensione
d'essere dichiarato <i>Augusto</i>. Dicevasi
inoltre che alcuni de' principali del
senato segretamente scriveano ad Albino,
esortandolo a venirsene a Roma,
mentre Severo soggiornava in Levante,
con sicurezza d'essere ben accolto. Nè
si potea negare che tutta la nobiltà romana
inclinasse più ad Albino, per esser
egli nato da nobilissima famiglia in Africa:
almeno così pretendeva egli, benchè
Severo ciò tenesse per falso. Era anche
creduto d'indole mansueta ed amabile,
contuttochè Capitolino <span class="fnote">[Capitolinus, in Albino.]</span> diversamente
ne parli. Certo è altresì che a Severo
mancava il pregio della nobiltà, e l'opere
sue spiravano solamente crudeltà.
Dall'altro canto poi in cuor di Albino
stavano non poche spine, perchè gli amici
suoi gli andavano picchiando in capo
che non si fidasse di Severo, uomo di
niuna fede, pieno di frodi e d'insidie, il
quale avendo due figliuoli, non si potea
mai presumere che intendesse di esaltare
e preferir Albino in pregiudizio d'essi.
La diffidenza conceputa da Albino
passò dipoi in certezza; imperciocchè
Severo alterato contro di lui, sulle prime
pensò di sbrigarsene con ricorrere
ad inganni, e fingere ottima volontà verso
<span class="pagenum"><a name="Page_666" id="Page_666"></a>[666]</span>
di lui in iscrivendo al senato e a lui,
per poterlo assassinare. Spedì in Bretagna
corrieri fidati con ordine di parlargli
in segreto, e di ammazzarlo, se potevano;
o pure di levarlo di vita col veleno.
Albino, che stava all'erta, e prima
di dar udienza facea ben indagare se le
persone portavano armi addosso, accortosi
di questa mena <span class="fnote">[Capitolinus, in Albino.]</span>, fece pigliar quei
corrieri, e ricavata co' tormenti la verità,
ordinò che fossero impiccati. Ed ecco
manifestamente in rotta <i>Albino</i> e <i>Severo</i>.
Allora, per consiglio de' suoi, Albino prese
il titolo e le insegne d'<i>Imperadore</i>, e
raunata gran copia di soldatesche, passò
nel presente anno nella Gallia, dove si
studiò di tirar nel suo partito quante
città mai potè. S'ebbero ben a pentirne
quelle che il seguitarono. Severo, che già
era in marcia coll'esercito suo venendo
dalla Soria, premise ordini pressanti, affinchè
si fornissero di armati i passi dell'Alpi,
per sospetto che Albino tentasse
di penetrar in Italia. Racconta Dione <span class="fnote">[Dio, lib. 75.]</span>,
che saltata fuori questa nuova guerra
civile, gran bisbiglio e mormorazione ne
fu in Roma. Amavano Albino, loro dispiacevano
le conseguenze funeste della
guerra per le tante spese e per lo spargimento
del sangue de' cittadini; e però
in pieno teatro se ne lamentarono. Venne
intanto ordine al senato di pubblicar
il bando contra di Albino, e tosto fu
eseguito.
</p>

<p>
Anche nell'anno precedente si può
credere che seguisse qualche conflitto
nella Gallia fra le genti di Albino e quegli
uffiziali che tuttavia conservavano la
fedeltà a Severo, scrivendo Capitolino
che i capitani d'esso Severo ebbero delle
busse. Ed abbiam qui un'avventura
curiosa narrata da Dione <span class="fnote">[Ibidem.]</span>. Un certo
<i>Numeriano</i>, che insegnava grammatica
ai fanciulli in Roma, essendogli salito al
capo un pensier bizzarro, se n'andò nella
Gallia, e facendosi credere alla gente
<span class="pagenum"><a name="Page_667" id="Page_667"></a>[667]</span>
un senatore spedito da Severo per mettere
insieme un corpo d'armata, raccolse
a tutta prima alcune poche truppe,
colle quali diede la mala pasqua ad alquanta
cavalleria d'Albino, e fece dipoi
altri bei fatti in favor di Severo. Ne andò
l'avviso ad esso Severo, che credendolo
veramente senatore, gli scrisse lodandolo,
e comandando che accrescesse
il suo esercito. L'ubbidì Numeriano, nè
solamente fece varie prodezze contra di
Albino, ma inviò anche a Severo un milione
e mezzo di danaro adunato in quelle
contrade. Finita poi la guerra, si presentò
a Severo, nè gli tacque cosa alcuna.
Avrebbe potuto ottener molta roba ed
onorevoli posti, ma altro non accettò
che una lieve pension da Severo, bastante
a farlo vivere in villa con tutta quiete.
Stavasi anche <i>Albino</i> come in pace nella
Gallia, godendo di quelle delizie, quando
gli giunse la disgustosa nuova che Severo
coll'esercito suo era già dietro a passar
l'Alpi per entrar nella Gallia. Allora
venne a postarsi a Lione con tutta l'oste
sua. Succederono varie scaramucce <span class="fnote">[Dio, lib. 75.]</span>,
e in un fatto d'armi riuscì alle genti di
Albino di sconfiggere <i>Lupo</i> generai di
Severo con istrage di molti soldati. Era
impaziente Severo, e voleva una giornata
campale, decisoria della gran lite, fidandosi
molto nelle sue agguerrite milizie,
avvezze già alle vittorie, che ascendevano
a cinquantamila combattenti. Un
egual numero si pretende che ne avesse
anche Albino, gente di non minor valore
e sperienza nel suo mestiere. Però attaccatasi
la feroce e sanguinosa battaglia
in vicinanza di poche miglia a Lione <span class="fnote">[Capitolinus, in Severo.]</span>
nel dì 19 di febbraio, amendue le
parti combatterono con incredibil bravura
ed ostinazione. Stette lungamente
in bilancio la fortuna dell'armi, quando
l'ala sinistra di Albino piegò, e fu interamente
rovesciata sino alle sue tende,
intorno allo spoglio delle quali si perderono
i vincitori. Per lo contrario l'ala
<span class="pagenum"><a name="Page_668" id="Page_668"></a>[668]</span>
destra diede una terribile percossa alle
genti di Severo. Secondo lo stratagemma
usato non poco allora, aveano quei di
Albino fabbricate delle fosse coperte di
terra, dietro alle quali stavano saettando
mostrando paura. Inoltratisi i Severiani
precipitarono dentro, laonde di essi e
dei cavalli fu fatto un gran macello. Retrocedendo
gli altri spaventati, misero in
confusione ogni schiera. Allora accorse
Severo coi pretoriani; ma fu così ben ricevuto
da quei di Albino, che uccisogli
sotto il cavallo, corse pericolo di restar
morto o prigione. Erano già in rotta tutti
i suoi, quando egli, stracciatasi la sopravveste
e collo stocco nudo in mano, si
mise innanzi a' suoi fuggitivi. La sua voce
e presenza bastò a farli voltar faccia,
e a ripulsare i nemici. Non s'era mosso
finora <i>Leto</i> col suo corpo di riserva, e
fu detto dipoi per isperanza che amendue
gl'imperadori perissero, e che susseguentemente
l'una e l'altra fazione desse
a lui lo scettro imperiale, oppure che
egli differisse tanto, per unirsi con chi
fosse vincitore. Questa ciarla vien da
Erodiano <span class="fnote">[Herodianus, lib. 3.]</span>, il quale aggiugne, da ciò
essere proceduto che Severo, invece di
ricompensar Leto, come gli altri generali,
gli levasse nell'anno seguente la vita.
Ora Leto, veggendo superiore Severo,
con sì duro assalto piombò anch'egli
addosso alle squadre di Albino, che finì
di sconfiggerle. Ma immenso fu il numero
de' morti e feriti non men dall'una
che dall'altra parte; e se vogliam credere
ad un'usata maniera di dire degli
storici, il sangue scorreva a ruscelli nei
fiumi, di maniera che se i vinti piansero,
nè pure risero i vincitori. Il padre Pagi <span class="fnote">[Pagius, in Critic. Baron., ad annum 198.]</span>
riferisce all'anno seguente tutta
questa tragedia; ma è ben più verisimile
ch'essa appartenga all'anno presente.
</p>

<p>
La città di Lione, dopo la vittoria di
Severo, divenne il teatro della crudeltà.
Fin colà inseguì Severo i fuggitivi <span class="fnote">[Dio, lib. 71.]</span>, ed
<span class="pagenum"><a name="Page_669" id="Page_669"></a>[669]</span>
entrate le sue genti in quella città, la
misero a sacco, e poi la bruciarono.
Erasi ritirato <i>Albino</i> in una casa sulle rive
del Rodano. Allorchè prese la risoluzion
di fuggire, non fu più tempo, perchè
erano occupati i passi; però diede fine
alla sua tragedia con uccidersi di propria
mano <span class="fnote">[Capitolinus, in Albino.]</span>. Altri il dissero ucciso da' soldati,
o pure da un servo, e condotto
mezzo morto davanti a Severo, il quale
ne mandò il capo a Roma, con lettere al
senato, dolendosi forte in esse, perchè
tanti de' senatori avessero portato amore
a costui, e desiderato di vederlo vincitore:
il che atterrì non poco quell'augusto
corpo. Sfogò poscia Severo la rabbia
sua contro il cadavero dell'estinto
Albino <span class="fnote">[Spartianus, in Severo.]</span>; perdonò bensì a tutta prima
alla moglie e a due figliuoli di lui; ma da
lì a poco li fece svenare e gittare nel
Rodano. Aveva egli avuta l'attenzione
di far occupar tutta la segreteria d'Albino,
per conoscere i di lui corrispondenti.
Quanti ne trovò fece di poi morire. Tutta
la famiglia d'Albino, e i suoi nobili
amici della Gallia e della Spagna, perderono
la vita, sì uomini che donne. Altrettanto
avvenne appresso in Italia, perchè
non si perdonò a persona scoperta
parziale dell'estinto Albino. Era implacabil
Severo contro a tutti; e perchè
uno de' nobili infelici, che suo malgrado
si trovò involto nel partito contrario,
gli dimandò <span class="fnote">[Aurelius Victor., in Breviario.]</span>, <i>cosa desidererebbe egli,
se la fortuna gli fosse stata contraria, e
si trovasse ora ne' panni di lui</i>: crudelmente
gli rispose: <i>Soffrirei con pazienza
quello che tu hai ora da sofferire</i> <span class="fnote">[Spartianus, in Severo.]</span>, e
il fece ammazzare. Tutti i beni di coloro
che Severo condannò a morte, furono
confiscati ed applicati all'erario privato
d'esso imperadore, a cui riuscì facile di
premiare ed arricchire tutti i suoi soldati
e i lor figliuoli, perchè si trattò d'incredibil
confisco. Non tornò poi così tosto
<span class="pagenum"><a name="Page_670" id="Page_670"></a>[670]</span>
la quiete nella Gallia, essendovi restati
dei partigiani d'Albino, che fecero testa,
finchè poterono, con prevaler infine la
maggior forza di Severo, il quale in questi
tempi divise in due provincie la Bretagna,
non la volendo più sotto il governo
d'un solo. Poscia mossosi dalla Gallia
a gran giornate, siccome suo costume
era, sen venne a Roma, menando seco
tutta l'armata per maggiormente atterrire
i Romani, che tutti già tremavano,
conoscendo che mal uomo fosse questo,
e specialmente per le terribili lettere
mandate innanzi. Entrò nella gran città,
accolto con incessanti <i>Viva</i> dal popolo
tutto laureato e in gala, e dal senato in
corpo: acclamazioni nondimeno uscite
dalla bocca, ma non dal cuore.
</p>

<p>
Furono lieti questi primi giorni, perchè
egli diede un suntuoso regalo al popolo <span class="fnote">[Herodianus, lib. 3.]</span>,
ed allargò la sua liberalità sopra
i soldati, donando loro più di quello
che mai avesse fatto alcuno de' suoi predecessori,
con accrescere loro la porzione
del grano, e conceder anche ad essi
di poter portare anelli d'oro, e il tener
mogli o pur donne in casa: cose non
permesse dianzi dalla militar disciplina,
e che servirono poi al loro lusso, e a
snervar il vigore della milizia romana.
Ma Severo, purchè si facesse amar dai
soldati, null'altro curava, esigendo solamente
d'esser temuto dagli altri. Andò
poscia al senato, e confessa Dione <span class="fnote">[Dio, lib. 75. Herodianus, lib. 3.]</span>
che un gran ribrezzo corse per l'ossa
sue e di tutt'i suoi colleghi, allorchè lo
udirono entrar nelle lodi di <i>Commodo
Augusto</i>, di cui avea già cominciato ad
intitolarsi fratello <span class="fnote">[Spartianus, in Severo.]</span>, inveendo contro
al senato perchè avea caricato esso Commodo
d'ignominia, e dicendo che la maggior
parte d'essi senatori menavano una
vita più scandalosa di lui, e al pari di
lui facevano da gladiatori. Passò ad
esaltare Silla, Mario e i primi anni del
governo d'Augusto, ne' quali di gran
<span class="pagenum"><a name="Page_671" id="Page_671"></a>[671]</span>
faccende ebbero le mannaie e le scuri,
pretendendo che questa fosse la maniera
più sicura di quetare l'imperio, di estinguere
le fazioni, di prevenir le ribellioni,
e non già quella troppo dolce e pietosa
di Pompeo e di Giulio Cesare, che fu la
loro rovina <span class="fnote">[Aurelius Victor, in Breviario.]</span>. Massime detestabili e
contrarie alla vera politica; imperciocchè
la crudeltà e l'eccessivo rigore fanno
divenir segreti nemici anche gli amici;
laddove la clemenza, adoperata a tempo,
muta i nemici in amici, ed util pruova
ne aveano sempre fatto i principi e buoni
e saggi. Andarono a terminar questi
tuoni in fulmini, perchè messe fuori le
lettere scritte da vari senatori ad Albino,
contò per grave delitto ogni menoma
espression d'amicizia verso di lui. Perdonò,
è vero, a trentacinque d'essi senatori
per farsi credere clemente, e li
trattò sempre da lì innanzi come amici;
ma ne condannò senza processo a morte
ventinove altri, fra' quali <i>Sulpiciano</i> suocero
di Pertinace Augusto. Sparziano <span class="fnote">[Spartianus, in Severo.]</span>
ne nomina fin quarantadue della principal
nobiltà di Roma, la maggior parte
stati consoli, o pretori, o in altre riguardevoli
cariche. Erodiano dice di più <span class="fnote">[Herodianus, lib. 3.]</span>,
cioè ch'egli levò dal mondo i più nobili
e ricchi delle provincie, sotto pretesto
che fossero fautori d'Albino, ma effettivamente
per sete dei lor beni, perchè
egli era non mai sazio di raunar tesori.
Tra i fatti morire, uno fu <i>Erucio Claro</i> <span class="fnote">[Dio, in Excerptis Vales.]</span>,
già stato console. Gli prometteva
Severo la vita, purchè volesse rivelare
ed accusare chi aveva tenuto la parte
d'Albino; ma egli protestò che morrebbe
più tosto mille volte, che di far sì
brutto mestiere, e si lasciò in fatti uccidere.
Non così operò <i>Giuliano</i>, che s'indusse
a far quanto volle Severo, e si salvò.
Caro nondimeno gli costò questa
vile ubbidienza, perchè Severo il fece
ben ben tormentare, acciocchè più giuridiche
<span class="pagenum"><a name="Page_672" id="Page_672"></a>[672]</span>
comparissero le di lui deposizioni.
Osserva il Tillemont <span class="fnote">[Tillemont, Mémoires des Empereurs.]</span> che Tertulliano <span class="fnote">[Tertull., ad Martyres.]</span>
vivente in Africa in questi tempi
animava i martiri cristiani a sofferir i
tormenti e la morte coll'esempio di tanti
nobili romani che Severo avea sagrificati
al suo furore, nè merito alcuno
acquistavano colla lor pazienza. Imperciocchè
sotto Severo infierì di nuovo la
persecuzion de' Pagani contro chi professava
la fede di Cristo. Ed appunto si
crede che in quest'anno san <i>Vittore</i> papa
celebre terminasse col martirio, e che a
lui succedesse <i>Zefirino</i>.
</p>

<p>
Ad una specie di frenesia attribuì
Sparziano <span class="fnote">[Spartian., in Sev.]</span> l'avere l'Augusto Severo
preso ad onorar la memoria di <i>Commodo
Imperatore</i>, con dichiararsi, come
accennai, suo fratello: del che si truova
memoria in qualche iscrizione. Volle
egli inoltre che il senato suo malgrado
decretasse gli onori divini a sì screditato
Augusto: il che sempre più fa scorgere
la pazzia di una religion tale, che
dovea tener per dio un principe lordo
di tutti i vizii. E fin qui era vivuto in
pace quel Narciso atleta che strangolò
Commodo. Severo, divenuto protettore
e panegirista di Commodo, fece in quest'anno
gittare costui nel serraglio dei
lioni. Per essersi egli dichiarato fratello
d'esso Commodo e figliuolo di Marco
Aurelio <span class="fnote">[Dio, lib. 71.]</span>, <i>Pollenio Sebennio</i>, uomo avvezzo
a proferir dei motti arguti, ebbe
tanto animo di dire a Severo, <i>che si rallegrava
con lui, perchè avesse trovato il
padre</i>, quasi che il vero suo padre per
la bassezza de' suoi natali non si sapesse.
Pure il sì accorto Severo non si avvide
della burla. Venne <span class="fnote">[Spartianus, in Severo.]</span> appunto a trovarlo,
non so dove, una sua sorella, maritata
già poveramente in Leptis città dell'Africa,
con un suo figliuolo; Severo la
regalò da par suo, e creò anche senatore
suo figlio; ma, vergognandosi ch'ella
<span class="pagenum"><a name="Page_673" id="Page_673"></a>[673]</span>
nè men sapesse parlar latino, la rimandò
a casa. In breve tempo quel figliuolo
terminò i suoi giorni. Secondo i conti di
Sparziano, accrebbe Severo in quest'anno
gli onori a Bassiano suo primogenito,
appellato già Marco Aurelio Antonino,
e da noi chiamato <i>Caracalla</i>, disegnandolo
suo successore, e facendogli dare
dal senato gli ornamenti imperiali. Erodiano <span class="fnote">[Herod., lib. 3.]</span>
vuole che il dichiarasse anche
collega nell'imperio; intorno a che hanno
disputato gli eruditi, e i più convengono
doversi riferire all'anno seguente
cotesti onori, non essendo già probabile,
come vorrebbe il padre Pagi <span class="fnote">[Pagius, in Critic. Baron., ad hunc annum.]</span>, che Severo
concedesse in quest'anno la tribunizia
podestà a Caracalla, e che solo nel
seguente gli fosse confermata dal senato.
Gran tempo era che il senato faceva tutto
quanto comandavano i dominanti Augusti,
e bastava che aprissero la bocca
per essere tosto ubbiditi. Sembra poi,
secondo il suddetto Erodiano, che in
quest'anno l'Augusto Severo, dopo essersi
fermato per qualche tempo in Roma,
marciasse di nuovo coll'armata in
Oriente: del che mi riserbo di parlare
nell'anno seguente.
</p>

<hr />

<h2 class="hidden"><a name="CXCVIII" id="CXCVIII"></a>CXCVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CXCVIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Zefirino</span> papa 2.</td>
  </tr>
  <tr>
    <td><span class="sc">Settimio Severo</span> imperad. 6.</td>
  </tr>
  <tr>
    <td><span class="sc">Caracalla</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Saturnino</span> e <span class="sc">Gallo</span>.
</p>

<p>
Perchè non paiono ben sicuri i prenomi
di <i>Tiberio</i> e di <i>Cajo</i>, dati da taluno
a questi due consoli, io non ho posto se
non i loro cognomi. Certamente non era
molto in uso di notare i consoli col prenome
e cognome, lasciando andare i lor
nomi. O sia che l'Augusto Severo nell'anno
precedente, o pure nel presente
s'inviasse in Levante, certo è che egli
si mosse per fare una nuova guerra in
<span class="pagenum"><a name="Page_674" id="Page_674"></a>[674]</span>
quelle parti. Sì Erodiano <span class="fnote">[Herodian., Histor., lib. 3.]</span> che Sparziano <span class="fnote">[Spartianus, in Severo.]</span>
pretendono che niuna necessità
vi fosse in questa guerra, ed averla Severo
intrapresa unicamente per la sua
capricciosa voglia di volere un trionfo,
giacchè i Romani non solevano trionfare
per le vittorie ottenute nelle guerre civili.
Ma qui si truova la storia in gravi
imbrogli, non tanto per determinare i
tempi di tali imprese, che sono scuri e
controversi fra gli scrittori moderni,
quanto per esporre le imprese medesime,
essendo troppo discordi fra loro
Dione, Erodiano e Sparziano, cioè le uniche
nostre scorte per gli affari di questi
tempi. Dall'ultimo di questi scrittori
abbiamo che Severo da Brindisi traghettò
l'esercito in Grecia, e per terra
continuando la marcia, arrivò in Soria.
E qui Dione <span class="fnote">[Dio, lib. 75.]</span> vien dicendo che, trovandosi
occupato Severo nella guerra
contro d'Albino, i Parti aveano agevolmente
occupata la Mesopotamia, ed anche
messo l'assedio alla città di Nisibi. Leto,
che verisimilmente dopo la rotta data
ad Albino, era stato spedito da Severo
in quelle contrade, quegli fu che difese
Nisibi. Però ecco contraddizione fra questo
fatto e il dirsi da Erodiano e Sparziano
che Severo, senza bisogno alcuno
e per sola sete di gloria, entrò in questo
nuovo cimento. E pur ciò è poco rispetto
a quello che aggiugnerò. Scrive lo
stesso Erodiano che il pretesto preso da
Severo per tal guerra fu di vendicarsi
del re d'Atra, che s'era dichiarato in
favor di Pescennio Negro nella precedente
guerra. Si partì egli dunque con
pensiero di malmettere l'Armenia; ma
prevenuto da quel re con regali, ostaggi
e preghiere, comparve poi come amico
in quel paese. Anche il re dell'Osroene
<i>Abgaro</i> gli diede per pegno della sua fede
i suoi figliuoli, e somministrò una gran
copia di arcieri all'esercito romano. Poscia
Severo, passato il paese degli Albeni,
<span class="pagenum"><a name="Page_675" id="Page_675"></a>[675]</span>
entrò nell'Arabia Felice (cosa dura da
credere), e dopo aver espugnate molte
città e castella, e dato il guasto a
quelle contrade, si portò all'assedio di
Atra, città fortissima, sì per le sue mura,
come per essere situata sopra una montagna
e guernita di bravi arcieri. Fecero
una terribil difesa gli Atreni, bruciarono
le macchine degli assedianti; perì quivi
gran quantità di Romani per le spade e
saette de' nimici, ma più per le malattie
che entrarono nel loro campo. Però fu
forzato l'imperadore a levar l'assedio
con rabbia e confusione incredibile, perchè,
essendo avvezzo alle vittorie, ora
gli parve d'essere vinto, perchè non avea
vinto. Dipoi voltò l'armi contra dei
Parti. Così Erodiano <span class="fnote">[Herodianus, lib. 3.]</span>. Dione, all'incontro,
scrive <span class="fnote">[Dio, lib. 75.]</span>, che i Parti, senza aspettar
l'arrivo di Severo, se n'erano tornati
alle case loro: e che Severo giunse a Nisibi,
dove trovò che un grossissimo cignale
avea buttato giù da cavallo ed ucciso
un cavaliere. Trenta soldati appresso
tanto fecero che uccisero quella bestia,
e la presentarono a Severo, il quale
non tardò a portar la guerra addosso ai
Parti, chiamando <i>Vologeso</i> quel re che da
Erodiano vien appellato <i>Artabano</i>. Succedette
dipoi, secondo Dione, l'assedio
infelice d'Atra. Ma perchè il medesimo
storico mette due assedii di quella città,
situata non so dire se nella Mesopotamia
non lungi da Nisibi, o pur nell'Arabia,
come vuole lo stesso Dione, pare
che il primo si possa riferire all'anno
presente; e tanto più perchè quell'autore
lo mette intrapreso dappoichè Severo
fu entrato in essa Mesopotamia. Noi
abbiam le storie di Dione troppo accorciate
e sconvolte da Sifilino.
</p>

<p>
Staccatosi da Atra l'Augusto Severo,
se pur sussiste l'assedio suddetto nell'anno
presente, mosse l'armi contra
de' Parti. Vuole Erodiano <span class="fnote">[Herodianus, lib. 3.]</span>, che imbarcatesi
le di lui soldatesche, fossero
<span class="pagenum"><a name="Page_676" id="Page_676"></a>[676]</span>
per accidente trasportate dall'empito
dell'acque nel paese d'essi Parti, mentre
quel re se ne stava con tutta pace
senza aspettare ostilità alcuna dai Romani;
laddove Dione <span class="fnote">[Dio, lib. 75.]</span> attesta che i Parti
aveano poco prima fatto guerra nella
Mesopotamia, e che Severo fece gran
preparamento di barche leggere da mettere
nell'Eufrate per assalire i medesimi
Parti. Allorchè fu in ordine l'armamento
navale, marciò l'armata romana, ed
entrò in Seleucia e in Babilonia, abbandonate
dai nemici, e poco appresso sorprese,
o pur colla forza acquistò Ctesifonte,
reggia in que' tempi de' Parti.
Secondo Sparziano <span class="fnote">[Spartianus, in Severo.]</span>, ciò accade sul
fin dell'autunno. Ne fuggì il re Vologeso,
o sia Artabano, con pochi cavalli; furono
presi i di lui tesori; permesso il sacco
della città ai soldati, i quali, dopo un
gran macello di persone, vi fecero centomila
prigioni. Ma non si fermò molto
l'imperadore in quella città per mancanza
di viveri, e tornossene coll'armata
piena di bottino indietro. Se non falla
Sparziano <span class="fnote">[Spartianus, ibidem.]</span>, fu in questa occasione
che gli allegri soldati proclamarono collega
nell'imperio, cioè <i>Imperadore Augusto</i>,
<i>Marco Aurelio Antonino Caracalla</i>,
primogenito d'esso imperador Severo, e
<i>Cesare Geta</i> suo secondogenito. Ora dai
più si crede che solamente nel presente
anno Caracalla conseguisse questo onore,
e, per conseguente, il differire la presa
di Ctesifonte all'anno di Cristo 200, come
han fatto il Petavio, il Mezzabarba
e il Bianchini, non sembra appoggiato
ad assai forti fondamenti. Ho io rapportata <span class="fnote">[Thes. Novus Inscript., Clas. XV, p. 1035,
num. 6.]</span>
un'iscrizione dedicata XIII. KAL.
OCTOBR. SATVRNINO ET GALLO
COS., cioè in quest'anno in cui Caracalla
si vede appellato <i>Imperadore Augusto</i>, e
dotato dell'<i>autorità tribunizia e proconsolare</i>.
V'ha qualche medaglia <span class="fnote">[Mediobarbus, in Numismat. imperat.]</span> che
<span class="pagenum"><a name="Page_677" id="Page_677"></a>[677]</span>
ci rappresenta Severo sotto quest'anno
<i>Imperadore per la decima volta</i>; il che è
segno (quando ciò sussista) della vittoria
riportata contra de' Parti. Con magnifiche
parole diede Severo <span class="fnote">[Herodianus, lib. 4.]</span> un distinto
ragguaglio di queste sue vittorie al senato
e popolo romano, e ne mandò anche
la descrizione dipinta in varie tavolette
che furono esposte in Roma. Nè
fu minore la diligenza del senato in accordargli
tutt'i più onorevoli titoli delle
nazioni ch'egli diceva d'aver soggiogate;
e l'adulazione inventò allora quello di
<i>Partico Massimo</i>, che si comincia a trovar
nelle iscrizioni e medaglie. A lui fu
decretato il trionfo. Se crediamo al suddetto
Sparziano <span class="fnote">[Spartianus, in Severo.]</span>, senza saputa, non
che consenso di Severo, seguì la proclamazione
di <i>Caracalla Augusto</i>; e perchè
il padre o seppe o s'immaginò ciò fatto
perchè egli pativa delle doglie articolari,
o pur delle gotte ne' piedi, nè potea ben
soddisfare ai bisogni della guerra, salito
sul trono, e fatti venir tutti gli uffiziali
dell'armata, volea gastigar chiunque
era stato autore di quella novità. Ognun
d'essi si gittò ginocchioni, chiedendo
perdono. Terminò questa scena solamente
in dir egli: <i>Avete da conoscere
in fine, essere la testa che comanda, e
non i piedi.</i> Al Salmasio questa parve
una frottola di Sparziano. Il Tillemont <span class="fnote">[Tillemont, Mémoires des Empereurs.]</span>
cerca di renderla verisimile con dire
che Caracalla dovette far questo maneggio
per escludere Geta suo fratello: il
che dispiacque a Severo. O pure che
ciò potè accadere nell'ultima guerra da
lui fatta nella Bretagna, siccome vedremo.
Son plausibili le di lui riflessioni;
ma come sarà poi vero che <i>Caracalla</i>
acquistasse nell'anno presente il titolo
d'<i>Augusto</i>?
</p>

<p>
<span class="pagenum"><a name="Page_678" id="Page_678"></a>[678]</span>
</p>

<hr />

<h2 class="hidden"><a name="CXCIX" id="CXCIX"></a>CXCIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CXCIX</span>. Indizione <span class="scp">VII</span>.</td>
  </tr>
  <tr>
    <td><span class="sc">Zefirino</span> papa 3.</td>
  </tr>
  <tr>
    <td><span class="sc">Settimio Severo</span> imperad. 7.</td>
  </tr>
  <tr>
    <td><span class="sc">Caracalla</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Publio Cornelio Anulino</span> per la seconda
volta, e <span class="sc">Marco Aufidio Frontone</span>.
</p>

<p>
Di due assedii della città di Atra,
siccome accennai, fatti dall'Augusto
Severo, noi siamo accertati dallo storico
Dione <span class="fnote">[Dio, lib. 75.]</span>. Il primo, per attestato di Erodiano <span class="fnote">[Herodianus, lib. 3.]</span>,
dovrebbe appartenere all'anno
precedente, assedio calamitoso
ed insieme frustraneo all'armata romana.
Funesto riuscì sopra tutto il medesimo
a due de' primi e più valorosi uffiziali.
L'uno fu <i>Giulio Crispo</i>, tribuno
de' soldati pretoriani. Questi, perchè si
trovava stanco per le fatiche militari, e
in collera al vedere che l'imperadore,
per l'ostinata sua ambizione e vanità,
consumava tante truppe intorno a quell'inespugnabil
fortezza, cominciò a cantar
quei versi di Virgilio nel libro undecimo
dell'Eneide, dove Drance si duole
<i>che Turno fa perir senza ragione tanti
de' suoi soldati</i>. Riferito ciò a Severo,
non vi volle altro, perchè egli il facesse
tosto ammazzare, con dar poi quel posto
ad un semplice soldato appellato Valerio,
stato accusatore dello stesso Crispo. L'altro
fu <i>Leto</i>, quel medesimo che già vedemmo
principal autore della vittoria
riportata da Severo contra di Albino;
L'amavano forte i soldati, e perchè un
dì non voleano combattere, se non erano
guidati da lui, tal gelosia prese Severo
per cagione di tanta parzialità mostrata
da quella gente al suo generale,
che a lui fece torre la vita. Dione ci
rappresenta questo personaggio per uomo
di rara prudenza negli affari civili,
e di non minor prodezza nei militari,
con attribuire l'indegna sua morte, non
già all'aver egli meditato de' tradimenti
<span class="pagenum"><a name="Page_679" id="Page_679"></a>[679]</span>
nella battaglia di Lione, come asserisce
Erodiano e il suo seguace Sparziano,
ma solamente all'abbominevole invidia
ed inumanità di Severo. Ne ebbe poi tal
rossore lo stesso Severo <span class="fnote">[Spartianus, in Severo.]</span>, che si diede
a volere far credere che Leto contra
sua volontà era stato ucciso dai soldati.
Tornò dunque <span class="fnote">[Dio, lib. 75.]</span> nell'anno presente
esso imperadore all'assedio di Atra, dopo
aver fatta gran provvisione di viveri
e di macchine, perchè nulla a lui parea
di aver fatto, se non superava quella
forte rocca. Ma Iddio avea destinato
questa medesima città per umiliare l'orgoglio
di Severo. Vi perdè egli intorno
anche questa volta un numero grande
di milizie, e i nemici con bitume acceso
fecero un falò di tutte le di lui macchine
di legno, a riserva delle fabbricate da
Prisco, ingegnere famoso di Nicea. Contuttociò
essendo caduta una parte del
muro esteriore, allorchè l'esercito a tal
vista incoraggito dimandava di andare
all'assalto, Severo nol volle, e fece sonar
la ritirata. Ne fu data la colpa
alla somma sua avarizia, perchè voce
correa che in quella città si chiudessero
immensi tesori, e massimamente
in un tempio del Sole, che quivi era
in gran venerazione; e Severo si figurava,
che esponendo gli Atreni bandiera
bianca, si avrebbe egli ingoiate
tutte quelle ricchezze. Ma gli Atreni
niun segno fecero di volersi dare; anzi
la notte rifabbricarono, il meglio che
poterono, la caduta muraglia. Venuto
il dì seguente, Severo, trovate fallite
le sue idee e fumando di collera, comandò
all'esercito di dar l'assalto,
ma niuno de' soldati europei il volle ubbidire,
amareggiati troppo dalla vittoria
loro tolta di mano nel dì innanzi dalla
<span class="pagenum"><a name="Page_680" id="Page_680"></a>[680]</span>
insaziabilità di Severo. Per forza v'andarono
i Soriani; ma gran sangue costò
loro l'ubbidienza, e la città tenne forte.
Tanta fu allora l'agitazion di Severo al
vedere l'ammutinamento nei soldati, che
essendo venuto uno de' suoi capitani a
domandargli solamente cinquecento cinquanta
soldati, co' quali si prometteva di
entrar nella città, non potè contenersi
dal dire a sentita d'ognuno: <i>Ma onde
prenderemo noi tanta gente?</i> Sicchè,
dopo venti giorni d'infelice assedio egli
più che prima malcontento di sè stesso
lasciò Atra in pace. Potrebbe essere che
questo assedio appartenesse ad uno dei
seguenti anni: a buon conto qui ne ho
fatta menzione. Che fossero o pur fossero
stati dei rumori di guerra anche
in Palestina verso questi tempi, si può
dedurre da Eusebio <span class="fnote">[Euseb., in Chron.]</span>, il quale all'anno
quinto di Severo mette il cominciamento
di una guerra nella Giudea e nella
Samaria. E che guerra appunto facessero
quivi i Romani, possiam raccoglierlo
da Sparziano <span class="fnote">[Spartianus, in Sev.]</span>, il quale scrive
avere il senato romano accordato a Caracalla
Augusto di lui figliuolo il <i>Trionfo
Giudaico</i>, a contemplazione ancora delle
felici imprese della Soria. Qual altra azione
facesse in Oriente l'Augusto Severo,
nol saprei dire, restando esse in
troppa caligine involte, e senza poter
noi accertare i tempi, ne' quali accaddero.
Ma essendovi qualche medaglia <span class="fnote">[Mediobarbus, in Numismat. Imper.]</span>, in
cui esso Severo comparisce nell'anno
presente acclamato <i>Imperadore per l'undecima
volta</i>, questo ci reca indizio di
qualche vittoria riportata in esso anno.
Nella Cronica di Eusebio è scritto che
Severo in questi tempi talmente domò
anche gli Arabi <i>interiori</i>, che formò
una provincia romana del loro paese.
</p>

<p>
<span class="pagenum"><a name="Page_681" id="Page_681"></a>[681]</span>
</p>

<hr />

<h2 class="hidden"><a name="CC" id="CC"></a>CC</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CC</span>. Indizione <span class="scp">VIII</span>.</td>
  </tr>
  <tr>
    <td><span class="sc">Zefirino</span> papa 4.</td>
  </tr>
  <tr>
    <td><span class="sc">Settimio Severo</span> imperad. 8.</td>
  </tr>
  <tr>
    <td><span class="sc">Caracalla</span> imperadore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Tiberio Claudio Severo</span> e <span class="sc">Cajo
Aufidio Vittorino</span>.
</p>

<p>
Una bella iscrizione si vede in Roma,
scoperta negli anni addietro, e da me
rapportata nella mia Raccolta <span class="fnote">[Thesaurus Novus Inscript., pag. 347.]</span>. Fu
essa dedicata nel primo dì di aprile, SEVERO
ET VICTORINO COS., cioè nell'anno
presente, da una compagnia di
soldati ritornata dalla spedizione contro
i Parti, <i>per la salute, per l'andare e ritornare,
e per la vittoria degl'imperadori
Severo</i>, il qual si chiama dotato della
<i>podestà tribunizia VIII</i>, ed <i>imperadore
per l'undecima volta</i>, e di <i>Marco Aurelio
Antonino</i> cioè Caracalla, al quale si attribuisce
la <i>Podestà Tribunizia III</i>. Dal che
apparisce che prima delle calende dell'anno
198, Caracalla avea conseguita
la podestà tribunizia. Fu di parere il Petavio,
seguitato dal Mezzabarba <span class="fnote">[Mediobarbus, in Numismat. Imperator.]</span> e dal
Bianchini, che in quest'anno si facesse
la guerra partica, e succedesse ora solamente
la presa di Seleucia, Babilonia e
Ctesifonte. E veramente rapporta esso
Mezzabarba monete, dove si legge VICTORIA
PARTHICA MAXIMA, da lui
credute spettanti a questo anno. Ma, oltre
all'osservarsi che alcune di esse possono
appartenere anche agli anni precedenti,
perchè accompagnate dal numero
della podestà tribunizia, conviene avvertire
che non nelle sole monete dell'anno,
in cui succedeano le vittorie degli imperadori,
si truova menzione delle medesime
vittorie, ma in alcune ancora degli
anni susseguenti, e però non si può far capitale
di sì fatta nozione. All'incontro a
dimostrare che prima di quest'anno succedessero
le imprese suddette contra
de' Parti, bastar dovrebbe l'osservare
</p>

<p>
<span class="pagenum"><a name="Page_682" id="Page_682"></a>[682]</span>
che Severo anche nel precedente anno
era <i>Imperadore per l'undecima volta</i>,
e nel presente non più che tale comparisce
nelle monete: laonde non è da
credere che a quest'anno sia da riferir
la guerra e la vittoria riportata contra
dei Parti. Ma e che operò Severo in Oriente
in questi tempi? Noi non troviamo
che oscurità. A me dunque sia lecito di
riferir qui ciò che forse non disconviene
al presente anno. Una delle applicazioni
di Severo <span class="fnote">[Tillemont, Mémoires des Empereurs.]</span>, allorchè andava girando
per le città d'Oriente, era d'indagare
chiunque fosse stato amico o parziale di
Pescennio Negro, tanto tempo prima
ucciso, sempre con la mira d'occupar
le loro sostanze: perchè in ciò non si
dava mai posa la di lui avarizia. Dico
ciò, seguitando Sparziano <span class="fnote">[Spartianus, in Sever.]</span>, che per
altro Dione <span class="fnote">[Dio, in Excerpt. Valesianis.]</span> storico più fidato attesta,
non aver Severo fatto ammazzare alcuno
per avidità della roba loro. Certo è
che in questi tempi molte persone, accusate
della parzialità suddetta, furono da
lui private di vita, <i>graspugliando egli
dopo la vendemmia</i>, come dice Tertulliano <span class="fnote">[Tertullianus, in Apologet., cap. 35.]</span>.
<i>Plauziano</i>, prefetto del pretorio,
della cui malvagità parleremo fra poco,
o era l'autore di tutte queste iniquità, o
almeno andava maggiormente attizzando
alla crudeltà Severo; e verisimilmente
le stesse ricerche non si ometteano in
Roma e nelle provincie europee <span class="fnote">[Spart., in Sev. et in Geta.]</span>. Raccontasi,
che mentre si facea cotal persecuzione
ai partigiani di Negro e di Albino,
per la quale diceva Severo ai suoi figliuoli
<i>di liberarli dai nemici</i>; il giovine Caracalla
ne mostrava piacere ed aggiugneva,
<i>doversi anche far morire i figli di costoro</i>.
Allora Geta, minor suo fratello, dimandò
se costoro aveano de' parenti. <i>Molti</i>, rispose
Severo. E Geta: <i>Molti ancora avremo
che ci odieranno.</i> Poi voltatosi a Caracalla,
gli disse: <i>Se voi non perdonate a chi
<span class="pagenum"><a name="Page_683" id="Page_683"></a>[683]</span>
che sia, potrete benanco ammazzar vostro
fratello</i>; il che fu una predizione di quel
che poscia avvenne. Notò il padre queste
savie parole del fanciullo, e gli piacquero;
ma profittar non seppe per la prepotenza
del suddetto <i>Plauziano</i> e di <i>Giuvenale</i>
prefetti del pretorio, intenti troppo
a far buona borsa colle altrui calamità.
Perderono ancora molti la vita, accusati
di aver interrogato gl'indovini caldei
intorno alla salute degl'imperadori. A
quest'anno scrive Eusebio <span class="fnote">[Euseb., in Chronic.]</span>, che furono
fabbricate in Antiochia e in Roma le
Terme di Severo Augusto e il Settizonio.
Sparziano <span class="fnote">[Spartianus, in Sever.]</span> non parla se non delle
Terme romane e del Settizonio, fabbrica
di gran magnificenza, intorno al sito e
all'impiego della quale disputano tuttavia
gli eruditi, credendolo alcuni un mausoleo,
ed altri un edifizio ad uso civile.
</p>

<hr />

<h2 class="hidden"><a name="CCI" id="CCI"></a>CCI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCI</span>. Indizione <span class="scp">IX</span>.</td>
  </tr>
  <tr>
    <td><span class="sc">Zefirino</span> papa 5.</td>
  </tr>
  <tr>
    <td><span class="sc">Settimio Severo</span> imperad. 9.</td>
  </tr>
  <tr>
    <td><span class="sc">Caracalla</span> imperadore 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Annio Fabiano</span> e <span class="sc">Marco Nonio
Arrio Muciano</span>.
</p>

<p>
Che così s'abbia a scrivere il nome
del secondo console, apparisce da una
iscrizione della mia Raccolta <span class="fnote">[Thesaurus Novus Inscript., p. 348, n. 5.]</span>. Nè
pur sappiamo qual cose si andasse facendo
in Levante l'Augusto Severo nell'anno
presente. Dalle medaglie <span class="fnote">[Mediobarbus, in Numism. Imperat.]</span> risulta, che
egli circa questi tempi cominciò ad usare
il titolo di <i>Pio</i>, che frequente poi si osserva
da lì innanzi. Stava pur male ad
un imperador sì crudele e spietato un sì
bel titolo. Quello di <i>Pertinace</i>, perchè
egli era proverbiato a cagion d'esso,
andò a poco a poco in disuso. Abbiamo
inoltre da Sparziano <span class="fnote">[Spartianus, in Sever.]</span>, che soggiornando
esso Severo in Antiochia, diede la toga
<span class="pagenum"><a name="Page_684" id="Page_684"></a>[684]</span>
virile a <i>Caracalla Augusto</i> suo figliuolo.
S'è vero, come pretende il padre Pagi,
che Caracalla <span class="fnote">[Pagius, in Critic. Baron.]</span> fosse nato nell'anno
188, nel dì 6 d'aprile, egli anticipò
d'un anno questa funzione, non solendo
i Romani prendere essa toga se non
compiuto l'anno quattordicesimo della
loro età. Disegnò ancora sè stesso console
per l'anno prossimo venturo, prendendo
per collega in esso consolato il
medesimo Caracalla. So io molto bene
che Sparziano riferisce all'anno seguente
l'andata di Severo Augusto in Egitto:
nel che è seguito da insigni scrittori.
Ma non essendo Sparziano in tanti altri
punti uno scrittore sì esatto, come ognun
confessa, io chieggo licenza di riferir
questo viaggio all'anno presente, perchè
vo credendo che gl'imperadori nel seguente
anno ritornassero a Roma più
presto di quel che credono alcuni. Abbiamo
dunque da Dione <span class="fnote">[Dio, lib. 75.]</span>, che terminato
infelicemente l'assedio di Atra, lo
Augusto Severo andò in Palestina. Quivi
perdonò ai Giudei ch'erano stati parziali
di Pescennio Negro <span class="fnote">[Spartianus, in Severo.]</span>, e fece molti
regolamenti pel governo di quel paese;
ma con proibire sotto rigorose pene
che alcuno potesse abbracciare la religione
giudaica, e stese questo divieto
anche alla cristiana. Eusebio <span class="fnote">[Eusebius, in Chron.]</span> nell'anno
seguente mette la quinta persecuzion
de' Cristiani. Il resto nondimeno, come
fu pubblicato da Gioseffo Scaligero, non
è sicuro; imperciocchè nella Cronica
Alessandrina <span class="fnote">[Chronic. Paschal., Tom. II, Hist. Byz.]</span> sotto questi consoli, e
non già sotto i seguenti, vien riferita la
suddetta persecuzione, per cui moltissimi
fedeli riceverono la corona del martirio.
Per altro può essere che la medesima
cominciasse in quest'anno, e
crescesse di poi nel seguente. Quindi
passò Severo in Egitto, dove, dopo aver
visitato il sepolcro di Pompeo, si portò
<span class="pagenum"><a name="Page_685" id="Page_685"></a>[685]</span>
ad Alessandria. Abbiamo da Suida <span class="fnote">[In Excerpt. Suidae, Tom. I, Hist. Byz.]</span>,
che, nell'entrare in quella città, egli osservò
un'iscrizione con queste parole
in greco, che qui rapporto in latino: DOMINI
NIGRI EST HAEC CIVITAS. Se ne
turbò egli forte, ma gli spiritosi Alessandrini
risposero tosto, <i>contener essa iscrizione
verità, perchè quella città era del signore
di Pescennio Negro</i>; e Severo se
ne contentò. Lo creda chi vuole. Poco
verisimile è quella iscrizione, e troppo
stiracchiata l'interpretazione. Trattò Severo
gli Alessandrini assai bene. Nei
tempi addietro il solo governatore cesareo
amministrava quivi la giustizia.
Concedette loro <span class="fnote">[Spartianus, in Severo.]</span> che avessero da lì
innanzi il loro senato, e che giudicassero
delle cause, a mio credere, civili. Fece
anche altre mutazioni in lor favore. Poscia
imbarcatosi sul Nilo, volle visitar
tutte le città ed i luoghi più celebri di
quella fortunata provincia, e massimamente
Menfi, le Piramidi, il Labirinto e
la statua di Mennone. Soleva poi ricordarsi
con piacere di questo suo pellegrinaggio,
per aver veduto tante belle
memorie, tanti diversi animali, e il culto
di quelle deità, massimamente ne' templi
memorabili di Serapide. Nulla vi fu di
cose sacre o profane <span class="fnote">[Dio, lib. 75.]</span>, e specialmente
delle più recondite, delle quali non volesse
essere ben informato: ma portò
via da essi templi quanti libri potè mai
trovare, contenenti dei segreti. Fece
chiudere il sepolcro di Alessandro, in
maniera che niuno da lì innanzi potesse
mirare il di lui corpo, nè leggere le
iscrizioni ivi contenute. Sul supposto
intanto che tal suo viaggio si facesse
nell'anno presente, egli di là partito
verso il principio del verno, arrivò ad
Antiochia, e quivi passò la seguente fredda
stagione. Che poi in questo anno Caracalla,
come vuole il padre Pagi <span class="fnote">[Pagius, in Critic. Baron., ad hunc annum.]</span>,
celebrasse il suo trionfo giudaico, allora
<span class="pagenum"><a name="Page_686" id="Page_686"></a>[686]</span>
c'indurremo a crederlo che ci sarà dimostrato
che gli Augusti trionfassero
fuori di Roma. A Roma certamente non
tornarono in quest'anno gl'imperadori.
</p>

<hr />

<h2 class="hidden"><a name="CCII" id="CCII"></a>CCII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCII</span>. Indizione <span class="scp">X</span>.</td>
  </tr>
  <tr>
    <td><span class="sc">Zefirino</span> papa 6.</td>
  </tr>
  <tr>
    <td><span class="sc">Settimio Severo</span> imperad. 10.</td>
  </tr>
  <tr>
    <td><span class="sc">Caracalla</span> imperad. 5.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Settimio Severo Augusto</span> per la
terza volta, e <span class="sc">Marco Aurelio Antonino
Caracalla Augusto</span>.
</p>

<p>
Perchè sul principio di quest'anno
soggiornavano tuttavia in Antiochia i
due Augusti, quivi perciò diedero principio
al loro consolato. Di là poi, secondo
Sparziano <span class="fnote">[Spartianus, in Severo.]</span>, andò Severo in Egitto;
ma, a tenore della mia supposizione,
egli non aspettò la primavera a mettersi
in viaggio per tornare dopo tanto tempo
in Europa e a Roma. Certo è ch'egli
fece questo viaggio per terra nella Bitinia,
arrivò a Nicea, e passò il mare allo
stretto del Bosforo Tracio. Perciò potrebbe
essere che succedesse allora ciò
che racconta Suida <span class="fnote">[Excerpt. Suidae, Tom. I, Histor. Byz.]</span>, cioè che arrivato
a Bisanzio, gli vennero incontro quei
cittadini con corone di ulivo in capo gridando:
<i>Viva</i>, e dimandando loro vita e
grazia. Li sottopose ben egli di nuovo a
Perinto, ma perdonò loro, ed ordinò che
quivi si fabbricasse l'anfiteatro coi portici
per le cacce, e un circo magnifico
con dei bagni nel tempio di Giove appellato
Seusippo. Rifabbricò ancora il pretorio.
Tutte queste fabbriche furono bensì
cominciate sotto Severo, ma Caracalla
suo figliuolo quegli fu poi che le perfezionò.
Passando per la Tracia, si può credere
che allora <i>Massimino</i>, il qual fu poi
imperadore, fosse conosciuto per la prima
volta da Severo Augusto <span class="fnote">[Capitol., in Maximino.]</span>; perchè
celebrandosi il dì natalizio di Geta suo
figliuolo nel dì 27 di maggio, Massimino
<span class="pagenum"><a name="Page_687" id="Page_687"></a>[687]</span>
allora pastore fece di gran pruove nei
giuochi, allora celebrati dall'armata per
ordine dell'imperadore. Abbiamo da Erodiano <span class="fnote">[Herodian., lib. 3.]</span>
che Severo, in transitando
per la Mesia e per la Pannonia, diede la
mostra a quegli eserciti; e di là poi continuando
il viaggio, pervenne in Italia, e
finalmente in Roma. Entrò nell'augusta
città, secondo Sparziano <span class="fnote">[Spartianus, in Severo.]</span>, colla sola
ovazione, cioè con una solennità minore
del trionfo; ma Erodiano ci fa abbastanza
intendere, ch'egli col figliuolo Caracalla
veramente trionfò fra gl'incessanti
viva e plausi del popolo; fece anche delle
magnifiche feste, dei sagrifizii e spettacoli
suntuosissimi, e diede ad esso popolo un
ricchissimo congiario.
</p>

<p>
Prima nondimeno di spiegar meglio
in che consistessero quelle grandiose feste,
convien avvertire che il Mezzabarba <span class="fnote">[Mediobarbus, in Numismat. Imper.]</span>
in questo medesimo anno mette
insieme l'andata di Severo Augusto da
Antiochia in Egitto, il suo ritorno in Italia,
il trionfo e le nozze di Caracalla: il che
non può mai stare, considerato il tempo
che si dovette spendere in tante ricerche
fatte da Severo in Egitto, e la sterminata
lunghezza de' viaggi fatti tutti per terra,
e coll'accompagnamento di un'armata.
Però il Pagi <span class="fnote">[Pagius, Critic. Baronii ad annum seq.]</span> e il Tillemont <span class="fnote">[Tillemont, Mémoires des Empereurs.]</span> differirono
all'anno seguente l'arrivo a Roma
di Severo e il suo trionfo, con riferir al
presente il suo viaggio e la sua dimora
in Egitto. Crede anche esso padre Pagi
di ricavar ciò da più di una medaglia, dove
si legge ADVENT. AVGVSTOR., correndo
la <i>Podestà Tribunizia X</i> di Severo,
che terminava nel dì 13 d'aprile dell'anno
seguente. A me all'incontro più verisimile
sembra che nel precedente anno
Severo fosse in Egitto, e nel presente arrivasse
a Roma. Quelle stesse medaglie
convengono più al presente che al susseguente
anno, come ancora conghietturò
<span class="pagenum"><a name="Page_688" id="Page_688"></a>[688]</span>
il Mezzabarba, giacchè la tribunizia podestà
decima di Severo ebbe, per confession
del Pagi, principio nel dì 13 di aprile
di quest'anno. Quel che è più, riconosce
il Pagi preso il consolato dagli Augusti
in quest'anno, perchè Severo era entrato
nel decennio del suo imperio, e Caracalla
nel quinquennio, volendo poi, contra le
stesse sue regole, ch'essi Augusti differissero
le feste e i voti decennali e quinquennali
nel seguente anno. Se avessero
voluto differir tali feste, doveano anche
riserbare il consolato al seguente
anno. Però è da credere più tosto che
tali solennità si facessero in questo, essendo
essi consoli. Inoltre Dione <span class="fnote">[Dio, lib. 75.]</span> scrive
che Severo, allorchè fu entrato nel
decimo anno del suo imperio, diede al
popolo quel superbo congiario, e questo
senza dubbio gliel diede in Roma. Ma
avendo noi veduto che nell'aprile di
quest'anno cominciava l'anno suo decimo,
in esso ancora dovettero succedere le
feste suddette. Il Tillemont pensa che Severo
arrivasse a Roma verso il fine di
maggio dell'anno seguente. Ma se lo ADVENT.
AUGUSTOR., segnato nelle medaglie
significa l'arrivo succeduto, correndo
la podestà tribunizia <i>decima</i>, non può sussistere
tale opinione, perchè, secondo i
conti del padre Pagi, allora Severo godeva
dell'<i>undecima</i>. Ora noi abbiamo da
Dione, che in questi tempi si vide nel
pubblico anfiteatro un crudel combattimento
di donne; ed avendo esse dipoi
caricato di villanie le nobili matrone romane,
uscì un proclama, che da lì innanzi
non fosse permesso alle donne il far da
gladiatori. Aggiugne esso storico, che pel
ritorno di Severo, pel suo decennio e
per le sue vittorie si fecero varii spettacoli
in Roma, cioè di combattimenti e
cacce di fiere. Sessanta cignali di Plauziano
in un dì si azzuffarono insieme, e
furono uccise altre bestie, fra le quali un
elefante e una crocota, non mai più veduta
in Roma. Fattasi una macchina
nell'anfiteatro a guisa di nave, questa si
<span class="pagenum"><a name="Page_689" id="Page_689"></a>[689]</span>
sciolse, e ne uscirono orsi, lionesse, pantere,
struzzoli, asini selvatici e bissonti.
Per sette dì durarono le feste, e in cadaun
giorno cento fiere uccise diedero sollazzo
al popolo. Il congiario dato da Severo
al popolo, e il donativo ai soldati, fu di
dieci monete d'oro per cadauno a misura
degli anni del suo principato: del
che si compiaceva egli, perchè niuno dei
suoi predecessori era giunto a sì eminente
liberalità. A queste feste accrebbe
decoro l'aver anche l'<i>Augusto Caracalla</i>
presa in moglie <i>Fulvia Plautilla</i>, figliuola
di <i>Plauziano</i>, favorito di Severo, di cui
parlerò nell'anno seguente. Diede egli
tanto in dote ad essa sua figliuola, che,
per attestato di Dione, sarebbe stato sufficiente
a maritar cinquanta regine. E si
videro passar per la piazza le portate
degli arredi ed ornamenti, che empierono
tutti di maraviglia. Un convito di
magnificenza incredibile fu dato nel palazzo,
dove non si potè immaginar vivanda,
o romana o barbarica, che vi si
desiderasse <span class="fnote">[Dio, lib. 75.]</span>. Per tali nozze Severo
disegnò console per l'anno venturo <i>Plauziano</i>.
Adunque le medesime si celebrarono
nell'anno presente, e non già nel
seguente. Una cometa e un terribil incendio
del monte Vesuvio, che si videro
in questi tempi, siccome poco usati effetti
della natura, somministrarono occasione
di predir novità e malanni, a chi ridicolosamente
vuol pescare ne' libri dello
avvenire. In quest'anno ancora i due
Augusti ristorarono l'insigne fabbrica
del Pantheon, come si raccoglie dalla
iscrizione riferita dal Panvinio <span class="fnote">[Panvin., Fast. Consular.]</span>, dal
Grutero e da altri <span class="fnote">[Vignolius, Dissert. II.]</span>.
</p>

<p>
<span class="pagenum"><a name="Page_690" id="Page_690"></a>[690]</span>
</p>

<hr />

<h2 class="hidden"><a name="CCIII" id="CCIII"></a>CCIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Zefirino</span> papa 7.</td>
  </tr>
  <tr>
    <td><span class="sc">Settimio Severo</span> imperad. 11.</td>
  </tr>
  <tr>
    <td><span class="sc">Caracalla</span> imperadore 6.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Fulvio Plauziano</span> per la seconda
volta e <span class="sc">Publio Settimio Geta</span>.
</p>

<p>
<i>Geta</i>, secondo fra questi consoli, vien
comunemente creduto, non già il figliuolo,
ma il fratello dell'imperador Severo.
Quanto a <i>Plauziano</i>, egli era suocero di
Caracalla Augusto, e il primo mobile
della corte cesarea. Hassi dunque a sapere
che costui, riputato da alcuni parente
del medesimo imperadore, ma
certamente nativo della stessa città di
Leptis in Africa <span class="fnote">[Dio, lib. 75. Herodianus, lib. 3.]</span>, cioè della patria
dello stesso Augusto, benchè uscito dalla
feccia del popolo, talmente s'andò insinuando
nella grazia di Severo, ch'egli
non mirava con altri occhi che con quei
di Plauziano. Si dà un certo ascendente
di persone nel mondo, per cui arrivano
anche persone vili e di niun merito a
farla da signori sopra le teste de' migliori,
e dei più grandi ed intendenti. N'era Severo
così innamorato, che non sapea
vivere senza di lui, e considerava di morir
prima egli che Plauziano. Il creò prefetto
del pretorio, e senza di lui nulla faceva;
pareva anzi che Plauziano fosse l'imperadore
(tanto era la di lui potenza), e che
Severo la facesse da prefetto del pretorio.
Non v'era segreto dell'imperadore che
Plauziano nol sapesse; e, per lo contrario,
niun arrivava a sapere i segreti di
Plauziano. Nei viaggi fatti in Oriente da
Severo, anch'egli si trovò sempre ai
fianchi dell'imperadore; a lui toccava di
ordinario il miglior alloggio, a lui i cibi
più squisiti, di modo che, essendo Severo
in Nicea di Bitinia, se volle un pesce mugile
(cefalo creduto da alcuni), mandò a
dimandarlo a Plauziano. E nella città di
Tiane in Cappadocia essendosi infermato
esso Plauziano, fu a visitarlo Severo, ma
<span class="pagenum"><a name="Page_691" id="Page_691"></a>[691]</span>
senza che le guardie dello stesso Plauziano
permettessero d'entrare a quei del
suo seguito. Della sua ribalderia non si
può dire abbastanza. Era giunto costui
ad un'immensa ricchezza per li tanti beni
confiscati, a lui donati da Severo; e pure
non sapendo mai saziarsi l'insaziabil sua
avarizia, ad altro non attendeva che a
far sempre nuovi bottini. Per istigazione
principalmente di lui furono fatti morir
da Severo tanti benestanti, nè v'era provincia
o città, dov'egli fosse capitato, che
non restasse spogliata del meglio da costui,
senza perdonarla nè pure ai templi,
contandosi fra le altre sue ruberie, che
egli portò via i cavalli del Sole dall'isole
del mar Rosso. Credevasi, in una parola,
che egli possedesse più roba che lo stesso
imperadore e i suoi figliuoli. Dello
orgoglio suo non occorrerebbe dire.
Quando usciva per città, andavano innanzi
i suoi col bastone alla mano a far
ritirare ognun dalla strada, ordinando
che tutti tenessero gli occhi bassi, nè il
riguardassero, come si fa alle sultane in
Levante. Perciò egli era più temuto che
lo stesso imperadore; e i soldati e i senatori
non giuravano che per la di lui
fortuna. Pubbliche preghiere si faceano
per la di lui conservazione; e più
statue a lui furono alzate in tutte le provincie,
che allo stesso Severo, e fino in
Roma, ed anche coll'autorità del senato.
Severo o non sapeva tutto, o sofferiva
tutto; tanto era il predominio che costui
aveva preso sopra di lui.
</p>

<p>
Già abbiam detto che Severo fece
sposar <i>Plautilla</i>, figliuola d'esso Plauziano,
a Caracalla Augusto suo figlio; e per
maggiormente onorar questo suo favorito,
il creò console nell'anno presente,
con far due novità. L'una fu, che avendolo
dianzi dichiarato console onorario,
con solamente conferire a lui gli ornamenti
consolari, quantunque non fosse
stato veramente console, pur volle che
venisse chiamato <i>console per la seconda
volta</i>. L'altro fu, che il grado di prefetto
del pretorio non si concedeva allora, se
<span class="pagenum"><a name="Page_692" id="Page_692"></a>[692]</span>
non a' cavalieri, cioè a quei dell'ordine
equestre: il consolato solamente a chi
era senatore. Volle Severo che Plauziano
nello stesso tempo procedesse console,
e ritenesse anche il posto di prefetto del
pretorio. Due erano allora i prefetti di
esso pretorio <span class="fnote">[Dio, in Excerpt. Vales.]</span>, cioè l'uno esso <i>Plauziano</i>
e l'altro <i>Emilio Saturnino</i>. Plauziano,
a cui non piaceva d'aver compagni in
quella importante carica, fece ammazzar
l'altro. Cotanto si teneva egli sicuro del
suo potere e padrone dell'imperadore,
che niun rispetto mostrava per <i>Giulia
Augusta</i>; anzi la maltrattava, e ne diceva
male tuttodì allo stesso imperadore, con
aver anche tormentate delle nobili donne,
per ricavar loro qualche trascorso della
medesima; di maniera che Giulia, abbandonati
tutti i divertimenti, cominciò allora
a studiar la filosofia morale, e a
conversar solamente con persone dotte.
Ci vien anche dipinto costui da Dione
per uomo di sfrenata libidine, col non
voler nello stesso tempo che sua moglie
conversasse con alcuno, e nè pur fosse
visitata dall'imperadore o dall'imperadrice.
Aggiugnevasi a sì fatti vizi anche una
intemperanza somma, perchè empieva
così forte il sacco, che non potendo digerir
tanta copia di cibo e di vino, ricorreva
per lo più al recipe di rigettarlo.
Per tali eccessi nondimeno, ma più per la
paura di Caracalla suo genero, questo sì
potente personaggio, questo gran favorito
si vedeva sempre pallido e tremante.
Motivo di gravi dicerie contra di lui fu
ancora l'aver egli contra le leggi romane
fatto castrare cento buoni cittadini romani,
parte fanciulli e giovinetti, parte
ancora ammogliati, acciocchè servissero
da eunuchi a Plautilla sua figliuola, maritata,
come dicemmo, all'Augusto Caracalla.
Tale era in questi tempi Plauziano
prefetto del pretorio e console. Il
Panvinio <span class="fnote">[Panvin., in Fast. Cons.]</span> e il Relando <span class="fnote">[Reland., Fast. Cons.]</span> crederono
<span class="pagenum"><a name="Page_693" id="Page_693"></a>[693]</span>
che costui nell'anno presente fosse ucciso,
perchè si trova una legge data sotto
il solo <i>Geta</i> console. Ma non può stare,
da che sappiamo ch'esso Geta morì prima
di Plauziano. Certo è bensì che in
quest'anno fu dedicato in Roma il superbo
arco trionfale di Severo, tuttavia
esistente, ma corroso dal tempo. Nella
iscrizione <span class="fnote">[Panvinius, Gruterus, Bellorius et alii.]</span> ivi posta, Severo ha l'<i>undecima</i>,
e Caracalla la <i>sesta tribunizia
podestà</i>.
</p>

<hr />

<h2 class="hidden"><a name="CCIV" id="CCIV"></a>CCIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCIV</span>. Indizione <span class="scp">XII</span>.</td>
  </tr>
  <tr>
    <td><span class="sc">Zefirino</span> papa 8.</td>
  </tr>
  <tr>
    <td><span class="sc">Settimio Severo</span> imperad. 12.</td>
  </tr>
  <tr>
    <td><span class="sc">Caracalla</span> imperad. 7.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Fabio Settimio Cilone</span> per la
seconda volta e <span class="sc">Flavio Libone</span>.
</p>

<p>
Gran figura fece sotto Severo e sotto
Caracalla questo <i>Libone</i> console. Egli fu
prefetto di Roma, ed ebbe molti altri
impieghi, come c'insegna un'iscrizione
a lui posta e riferita dal Panvinio <span class="fnote">[Panvin., in Fast. Cons.]</span> e
dal Grutero. Ancorchè poi non apparisca
chiaro, se a questo o al seguente anno
appartenga la morte di <i>Plauziano</i>
favorito di Severo, mi fo lecito io di
rammentarla qui. Un anno prima che
succedesse la di lui caduta, Severo finalmente
avea cominciato a mirar di mal
occhio tante statue poste a costui in Roma
stessa; e perciò ne fece fondere alcune
che doveano essere di bronzo. Un gran
dire ne fu; volò questa voce per le provincie <span class="fnote">[Dio, lib. 75.]</span>,
ingrandita, secondo il solito,
per istrada: <i>Plauziano non è più in grazia,
Plauziano è morto.</i> Di qui avvenne
che molti atterrarono le di lui statue,
e male per loro, perchè Severo volea ben
abbassare alquanto l'albagia di Plauziano,
ma non dargli il tracollo; e perciò
que' tali processati, perderono la vita. Ed
uno d'essi fu <i>Racio Costante</i>, governatore
allora della Sardegna, ch'era corso
<span class="pagenum"><a name="Page_694" id="Page_694"></a>[694]</span>
troppo presto a creder vera quella voce.
Trattossi la di lui causa in Roma alla
presenza di Severo e di molti senatori,
uno de' quali era <i>Dione</i>. E fu allora che
si sentì dire l'avvocato che arringava
contra d'esso Costante, qualmente <i>sarebbe
più tosto caduto il cielo, che l'imperador
Severo facesse alcun male a Plauziano</i>;
e Severo stesso confermò con
altre parole quanto avea detto quell'oratore.
Parea dunque sopra un'immobil
base assicurata la fortuna di costui. Ma
venne all'ultimo della vita, probabilmente
in questo anno, <i>Settimio Geta</i>, fratello
dell'imperadore, uomo che odiava forte
Plauziano; ed avendogli fatta una visita
l'Augusto fratello, trovandosi Geta in
istato di non temer da lì innanzi di quell'empio
ministro, ne disse quanto male
potè a Severo, scoprendogli quel che ne
diceva il pubblico, e qual disonore a lui
venisse dal tener sì caro un sì cattivo
arnese. Aprì allora Severo alquanto gli
occhi, e, dopo aver fatto mettere nella
piazza la statua del defunto fratello, cominciò
a non far più tanto onore a Plauziano,
anzi si diede a sminuire la di lui
potenza. Non avvezzo a questi bocconi
di corte Plauziano, ne attribuiva la cagione
ai mali uffizii di <i>Caracalla</i> Augusto
suo genero. Imperocchè avendo Caracalla,
contro suo genio e solamente per
ubbidire al padre <span class="fnote">[Herodianus, lib. 3.]</span>, sposata la figliuola
di Plauziano, non mai andò d'accordo
con lei; e tanto più perchè la trovò
femmina insolentissima: laonde, oltre al
non aver con lei comunione alcuna di
letto e di abitazione, odiava a morte non
men lei, che il padre di lei, con essergli
anche più di una volta scappato di bocca,
<i>che arrivando a comandare, saprebbe bene
schiantar dal mondo radici così cattive</i>.
Tutto riferiva Plautilla al padre; e però
l'altero ed irritato Plauziano aspramente
trattava il genero, gli facea delle riprensioni
assai disgustose, e gli tenea continuamente
delle spie attorno per indagare
<span class="pagenum"><a name="Page_695" id="Page_695"></a>[695]</span>
i di lui andamenti, affine di screditarlo
appresso l'Augusto di lui genitore.
</p>

<p>
Perdè infine la pazienza Caracalla, e
cominciò a studiar la maniera di rovinar
Plauziano <span class="fnote">[Dio, lib. 75.]</span>; e la maniera fu di fingere
che costui avesse ordita una congiura
contro la vita di Severo Augusto e dello
stesso Caracalla. Erodiano <span class="fnote">[Herodianus, lib. 3.]</span>, seguitato
in ciò da Ammiano <span class="fnote">[Ammianus Marcellinus, lib. 29.]</span>, pretendono che
la congiura fosse vera, e il primo ne
racconta varie circostanze; ma Dione,
che meglio di loro seppe esaminar questo
fatto, la tenne per un'invenzion di
Caracalla e di chi l'assisteva coi consigli.
Il concerto dunque fu che Saturnino,
uno dei centurioni del pretorio, con due
altri uffiziali suoi eguali, guadagnato da
Evodo, balio di Caracalla, finiti che fossero
certi spettacoli fatti nel palazzo, dimandasse
udienza all'imperador Severo,
e gli rivelasse la trama, e dicesse venuto
l'ordine a dieci centurioni di fare il fatto:
in pruova di che mise fuori gli ordini
in iscritto dati, per quanto dicevano, da
Plauziano medesimo ad essi uffiziali.
Prestò qualche fede Severo a tale accusa,
perchè i Romani d'allora erano
sommamente superstiziosi, con trovar
dappertutto dei presagi dell'avvenire;
e Severo appunto nella notte precedente
avea veduto in sogno Albino vivente che
tendeva insidie alla di lui vita. O sia che
egli facesse tosto chiamare a corte Plauziano,
oppure che questi non chiamato vi
andasse, scrive Dione che vicino al palazzo
caddero le mule della carrozza, in
cui egli veniva; ed entrante egli per la
prima porta, non permisero le guardie
che alcun altro del seguito suo entrasse:
cosa che l'intimorì e riempiè di molti
sospetti. Contuttociò perchè non potea
più tornare indietro, animosamente si
presentò a Severo, il quale assai placidamente
gli domandò come gli fosse saltato
in testa di voler ammazzare i suoi
principi; e si preparava ad ascoltar le
<span class="pagenum"><a name="Page_696" id="Page_696"></a>[696]</span>
sue ragioni e discolpe. Mentre Plauziano
comincia a mostrarsi maravigliato di un
tal ragionamento e a negare, eccoti avvantarsegli
<i>Caracalla</i> addosso, torgli la
spada dal fianco e dargli un gran pugno.
Era dietro lo stesso Caracalla a volerlo
uccidere di sua mano; ma Severo diede
ordine ad uno de' famigli di corte che
gli togliesse la vita. Così fu fatto, ed alcuni
de' cortigiani, strappatigli alcuni
peli della barba, corsero a mostrargli a
<i>Giulia Augusta</i>, che si abbattè ad essere
allora con <i>Plautilla</i> sua nuora. Ne sentì
ella gran piacere, gran dolore all'incontro
la misera nuora. Gittato fu in istrada il
corpo di Plauziano, ma permise dipoi Severo
che gli fosse data sepoltura. Nel seguente
giorno raunato il senato, Severo
senza entrare in alcun reato di Plauziano,
ne espose la morte, e parlò della deplorabil
condizione del genere umano, che
si lascia sovvertire dalla felicità, accusando
nello stesso tempo sè stesso, per aver
troppo amato e favorito chi nol meritava.
Quindi ritiratosi fece entrare gli accusatori
di Plauziano a render ragione
dei lor detti al senato. Corsero molti da
lì innanzi pericolo della vita, per essere
stati adulatori dell'estinto ministro, ed
alcuni ancora perirono per questo. Fra
gli altri <i>Cocrano</i>, che più degli altri affettava
di comparir confidente di Plauziano,
benchè in fatti tale non fosse, convinto
d'avergli, colla ridicola interpretazione
d'un sogno, predetto l'imperio,
fu mandato in esilio. Ma ritornato dopo
sette anni, ottenne il grado senatorio,
ed arrivò anche ad esser console. Furono
allora premiati <i>Saturnino</i> ed <i>Evodo</i>,
autori della morte di Plauziano; ma col
tempo Caracalla non li lasciò vivere;
nè Severo permise che il senato lodasse
Evodo, dicendo <i>che non conveniva far
insuperbire i liberti della corte</i>. Suo costume
veramente fu di tenerli bassi. <i>Plautilla
Augusta</i> e <i>Plauto</i>, o <i>Plauzio</i>, figli di
esso Plauziano, relegati nell'isola di Lipari,
quivi per qualche anno mangiarono
il pan del dolore, privi anche delle cose
<span class="pagenum"><a name="Page_697" id="Page_697"></a>[697]</span>
necessarie, e sempre colla morte davanti
agli occhi. Erodiano scrive ch'erano ben
trattati. Caracalla poi quando arrivò
alla signoria, li liberò appunto da quei
guai con fargli uccidere. E tale fu il fine
di Plauziano, che sel comperò a danari
contanti colla sua incredibil avarizia, non
meno che colla crudeltà e coll'alterigia.
Abbiamo da Censorino <span class="fnote">[Censorinus, de Die Natali, cap. 17.]</span> e da Zosimo <span class="fnote">[Zosimus, Histor., lib. 2.]</span>,
che furono in quest'anno celebrati
con gran suntuosità i giuochi secolari
in Roma e di ciò è fatta anche
menzione nelle medaglie <span class="fnote">[Mediobarbus, in Numism. Imperat.]</span>. La descrizion
d'essi si può vedere nella Storia
di Zosimo.
</p>

<hr />

<h2 class="hidden"><a name="CCV" id="CCV"></a>CCV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCV</span>. Indizione <span class="scp">XIII</span>.</td>
  </tr>
  <tr>
    <td><span class="sc">Zefirino</span> papa 9.</td>
  </tr>
  <tr>
    <td><span class="sc">Settimio Severo</span> imperad. 13.</td>
  </tr>
  <tr>
    <td><span class="sc">Caracalla</span> imperadore 8.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Antonino Caracalla Augusto</span>
per la seconda volta, e <span class="sc">Publio
Settimio Geta Cesare</span>.
</p>

<p>
Sbrigato Severo del pessimo suo
ministro Plauziano, regolò ne' tempi susseguenti
con bell'ordine la vita sua, giacchè
si godeva gran quiete in Roma, e
da niuna guerra in questi tempi era
molestato l'imperio romano <span class="fnote">[Dio, lib. 76. Herodianus, lib. 3.]</span>. Andava
egli spesso a villeggiar nella Campania;
ma o fosse quivi, o pure in Roma,
soleva levarsi di buon mattino, e tosto
ascoltava i processi delle cause, poi
faceva una buona passeggiata a piedi, ascoltando
e dicendo intanto quello che
riguardava l'utilità del pubblico. Andava
appresso al senato e al consiglio, per
udire i contraddittorii, e decidere le
cause, concedendo il tempo prescritto
agli avvocati per dedurre le ragioni
delle parti litiganti, e lasciando una
piena libertà ai senatori di esporre il
lor sentimento. Venuto il mezzodì, montava
<span class="pagenum"><a name="Page_698" id="Page_698"></a>[698]</span>
a cavallo, per far di nuovo quello
esercizio di corpo, e dipoi andava al
bagno. Pranzava solo o pur co' suoi figliuoli,
e con lentezza, ma senza invitarvi
senatori, come in addietro costumarono
di far vari imperadori. Vi intervenivano
essi solamente in certe feste
solenni dell'anno, ed allora ne' di lui
conviti non si desiderava punto la magnificenza.
Dopo il pranzo dormiva, e
non poco. Svegliato, passeggiava, dilettandosi
in quel mentre di studiar lettere,
o sia l'erudizion latina e greca. Tornava
al bagno verso la sera, e poi cenava
coi suoi domestici. Le applicazioni sue
pel buon governo di Roma si stendevano
anche nelle provincie, sapendo egli scegliere
le persone più abili a ben reggere
i popoli <span class="fnote">[Aurelius Victor, in Epitome. Spartianus,
in Severo.]</span>; e più volentieri dava quei
governi a chi vi era stato dianzi luogotenente,
e s'era acquistato credito, siccome
persone più pratiche di quei paesi;
nè permetteva che si vendessero le cariche.
Per l'amministrazione della giustizia
si serviva egli di eccellenti giurisconsulti.
Uno di essi fu <i>Papiniano</i>,
celebre anche oggidì pel suo profondo
saper nelle leggi, che giunse ad essere
prefetto del pretorio. Questi prese per
suoi assessori o consiglieri <i>Paolo</i> ed
<i>Ulpiano</i>, personaggi anch'essi rinomatissimi
nella scienza legale. Però molte
leggi utili di esso Severo si leggono nei
testi di Giustiniano. Una ve n'ha, in cui
permette ai Giudei di poter essere promossi
agli uffizii ed onori <span class="fnote">[Lib. 3, ff. de Decur.]</span>. Sotto questo
nome si pensò il cardinal Baronio,
dopo l'Alciato, che fossero compresi
anche i Cristiani: il che, quantunque cosa
dubbiosa, non è però inverisimile. Ben
certo è che quella legge non venne da
Marco Aurelio e Lucio Vero, come fu
creduto, ma bensì da <i>Severo</i> ed <i>Antonino</i>,
cioè Caracalla, Augusti. Odiava Severo
sopra tutto i ladri ed assassini, e li perseguitava
dappertutto. La libertà della
<span class="pagenum"><a name="Page_699" id="Page_699"></a>[699]</span>
lascivia era giunta all'eccesso in Roma.
Severo non solamente ci vien descritto
per uomo continente, ma che abborriva
in altrui gli adulterii. Però abbiamo leggi
da lui pubblicate contro questo vizio.
E Dione <span class="fnote">[Dio, lib. 76.]</span> confessa di aver trovato nei
registri criminali d'allora, che furono
accusate di adulterio tremila persone;
ma perchè non si proseguivano poi i
processi, si ridussero a nulla le provvisioni
fatte per questo dall'imperadore.
E, a ben conoscere quanto fossero in ciò
depravati i costumi de' Romani gentili,
servirà una risposta data dalla moglie
di un nobile della Bretagna, probabilmente
allorchè Severo Augusto, siccome
diremo, fu in quelle parti. <i>Giulia Augusta</i>
l'andava motteggiando pel libertinaggio
che praticavano allora le femmine britanne
con gli uomini: <i>Almeno</i>, disse
quella gentildonna, <i>se noi trapassiamo i
limiti dell'onestà, lo facciamo con persone
nobili; ma voi altre romane segretamente
vi valete della canaglia per soddisfare
alle vostre voglie.</i> Starei a vedere
che persona ci fosse a' tempi nostri, la
qual credesse con così magra scusa difendere
l'intemperanza sua. Forse non
fu la stessa <i>Giulia</i> imperatrice esente da
sì fatto discredito. Anzi, se crediamo a
Sparziano <span class="fnote">[Spartianus, in Severo.]</span>, anch'ella si rendè famosa
per l'impudicizia: vizio troppo facile a
chi non conosce o non teme il vero
Dio, amatore della sola virtù, e punitore
de' vizii, o pure troppo lascia la libertà
del conversare all'uno e all'altro sesso.
Ma perchè Dione ed Erodiano non riconoscono
in lei questo vizio, e vedremo
che Sparziano altre favole raccontò di
questa imperatrice, possiam credere,
rapportar egli qui piuttosto le dicerie
del volgo che la verità della storia.
</p>

<p>
<span class="pagenum"><a name="Page_700" id="Page_700"></a>[700]</span>
</p>

<hr />

<h2 class="hidden"><a name="CCVI" id="CCVI"></a>CCVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCVI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Zefirino</span> papa 10.</td>
  </tr>
  <tr>
    <td><span class="sc">Settimio Severo</span> imperad. 14.</td>
  </tr>
  <tr>
    <td><span class="sc">Caracalla</span> imperadore 9.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Fulvio Rustico Emiliano</span> e <span class="sc">Marco
Nummio Primo Senecione Albino</span>.
</p>

<p>
Tali nomi ho io dato a questi consoli,
fondato sulle iscrizioni che si leggono
nella mia raccolta <span class="fnote">[Thesaurus Novus Inscription., p. 352.]</span>. Quei del secondo
console ci fanno abbastanza intendere
che non dovea punto passar parentela
fra lui e <i>Clodio Albino</i>, da noi veduto
imperadore, ma di poco tempo. Ora da
che tolto fu dal mondo Plauziano, cioè
il superbo favorito di Severo Augusto,
<i>Caracalla</i> e <i>Geta</i> figliuoli di esso imperadore,
come se allora fossero rimasti
liberi dal timore di quell'aguzzino, lasciarono
la briglia ai loro giovanili appetiti.
Tanto Dione <span class="fnote">[Dio, lib. 76.]</span> che Erodiano <span class="fnote">[Herodianus, lib. 3.]</span>
confessano che amendue si diedero in
preda alla libidine, con isvergognar le
case de' nobili, e senza guardarsi da ciò
ch'è più infame in quel vizio. Se loro
mancava danaro, non mancavano già
delle inique vie per raccoglierne. I lor
principali impieghi e divertimenti consistevano
in assistere a tutt'i combattimenti
e a tutte le corse dei cavalli, ed
anch'essi in carrette gareggiavano insieme
a chi correa più forte. E sì male
un dì terminò la lor carriera, che Caracalla,
caduto dal carro, si ruppe una
gamba. Ma questa gara da gran tempo
dava a conoscere qual grave antipatia
ed invidia bollisse fra loro, perchè passava
sempre in discordia. Ancora quando
erano in minore età, o vedessero i combattimenti
delle coturnici o dei galli, o
pur le battagliuole de' fanciulli, o si trovassero
ai pubblici giuochi, si scoprivano
sempre differenti di genio; e quel che
piaceva all'uno, dispiaceva all'altro.
<span class="pagenum"><a name="Page_701" id="Page_701"></a>[701]</span>
S'introdussero anche fra loro degli adulatori
e mali arnesi che, in vece di
metter acqua al fuoco, lo fomentavano,
aggiugnendovi anche dell'olio. Quanto
più crescevano in età, tanto più sbrigliati
correvano dietro ai piaceri ed alle iniquità,
e la loro vicendevole avversione
prendeva sempre più piede. Non avea
già lasciato l'Augusto Severo lor padre
di provvederli di eccellenti governatori
e maestri, e scorgendoli poi sì discordi
fra loro, or colle dolci, or colle brusche
si studiava di correggere questa lor malnata
passione, mostrando loro i beni
della concordia, e il felice stato, in cui
era per lasciarli, e in cui si manterrebbono,
se sapessero andar ben uniti. Tolse
anche di vita alcuni che seminavano
zizzanie fra loro. Ma indarno era tutto.
<i>Geta</i>, siccome di umor più mansueto ed
umile, dal suo canto ubbidiva; ma <i>Caracalla</i>,
divenuto dopo la morte del suocero
più orgoglioso e fiero che mai, ascoltava
le parole del padre, ma fremendo
in suo cuore, e poi seguitava
ad operar come prima. Accadde probabilmente
in questi tempi ciò che narra
Dione <span class="fnote">[Dio, lib. 76.]</span> della crudeltà di Severo, non
soddisfatta peranche. Il perchè non si sa,
ma egli fece morir varie persone, e fra
l'altre <i>Quintillo Plauziano</i>, senator nobilissimo:
morte che fu creduta ingiustissima.
Altri senatori <span class="fnote">[Dio, in Excerpt. Valesianis.]</span> da lui tolti
dal mondo erano stati convinti di reità;
ma questi in età assai decrepita,
standosene da gran tempo ritirato in
villa, pensando non già a far delle novità,
ma bensì alla morte vicina, per soli
sospetti e per mere calunnie fu condannato
a morte. Recatagli la funesta
nuova, si fece portare gli arredi che avea
molti anni prima preparati pel suo funerale,
e trovatili guasti dalle tignuole,
disse: <i>Ho anche tardato troppo a morire.</i>
E fatto venir del fuoco, sopra di esso
sparse l'incenso in segno di sagrifizio
a' suoi falsi dii, pregandoli che avvenisse
<span class="pagenum"><a name="Page_702" id="Page_702"></a>[702]</span>
a Severo quel tanto che Severiano in simil
congiuntura augurò ad Adriano. Era
in questi tempi proconsole dell'Asia <i>Aproniano</i>.
Contro ancora di lui fu proferita
la sentenza di morte, perchè avendo
la sua nudrice sognato ch'egli dovea
regnare un giorno, si pretendeva che
Aproniano avesse intorno a ciò consultato
i maghi. Ed ecco un amaro frutto
della sciocchezza di que' tempi, che prestavano
tanta fede ai sogni, agli augurii
e alle arti vane piene d'imposture. Nel
leggersi in senato il processo, si trovò
avere un testimonio deposto, che mentre
si facea quella consultazione da Aproniano,
un senator calvo, veduto così
di passaggio da esso testimonio, v'era
presente. Corse allora un ghiaccio per
le vene di chiunque in senato era, o
cominciava a divenir calvo; Dione confessa
che egli e tanti altri, che avevano
buona capigliatura, restarono sì turbati,
che non seppero ritenersi dal tastar
colla mano se avevano tuttora i lor
capelli in capo. Il sospetto cadde principalmente
sopra <i>Bebio Marcellino</i>, il
qual fece istanza che fosse introdotto il
testimonio, acciocchè costui, se gli dava
l'animo, riconoscesse il senatore calvo.
Entrato costui, andò girando un pezzo
con gli occhi senza parlare. Verisimilmente
gli fece un cenno <i>Pollenio Sebennio</i>
senatore, uomo di lingua mordace,
da me rammentato di sopra, perchè
Dione a lui attribuisce la disgrazia dell'infelice
Marcellino, il quale fu mostrato
a dito dal testimonio suddetto e
condotto immediatamente al patibolo.
Quando fu in piazza, diede l'ultimo
addio a quattro suoi figliuoli con un
discorso patetico, conchiudendo, che
<i>solamente gli dispiaceva di lasciarli in
vita in tempi così cattivi</i>. Gli fu mozzato
il capo, prima ancora che Severo Augusto
sapesse la di lui condanna; tanto era
allora avvilito il senato, e tanta era la
paura che si avea dello sdegno di Severo.
Gran disgrazia di dover vivere sotto
principi tali! e pur se ne trovarono tanti
<span class="pagenum"><a name="Page_703" id="Page_703"></a>[703]</span>
altri di lunga mano più fieri e crudeli di
questo!
</p>

<hr />

<h2 class="hidden"><a name="CCVII" id="CCVII"></a>CCVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CXVII</span>. Indizione <span class="scp">XV</span>.</td>
  </tr>
  <tr>
    <td><span class="sc">Zefirino</span> papa 11.</td>
  </tr>
  <tr>
    <td><span class="sc">Settimio Severo</span> imper. 15.</td>
  </tr>
  <tr>
    <td><span class="sc">Caracalla</span> imperadore 10.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Apro</span> e <span class="sc">Massimo</span>.
</p>

<p>
Altro non sappiamo dei nomi di questi
consoli fin ora. Al presente anno
sembra che si possa riferire un avvenimento
raccontato da Dione <span class="fnote">[Dio, lib. 76.]</span>. Era divenuto
un certo Bulla, cognominato
Felice, capo dei ladri e banditi nelle
parti di quel che ora è regno di Napoli.
Secento uomini teneva egli al suo servigio,
parte dei quali erano schiavi dell'imperadore
fuggiti; ed infestava tutte quelle
contrade. Non gli mancavano spie in
Roma stessa ed altrove, che l'andavano
avvisando di chiunque si metteva in
viaggio, e con qual compagnia, con quali
robe. Della gente che prendeva, molti
lasciava andare, contentandosi di qualche
parte delle lor sostanze; gli artefici li
riteneva alcun tempo per farli lavorare,
e li rimandava poi regalati. Per due anni
continuò costui il suo detestabil mestiere,
e tanta era la sua accortezza, che
quantunque perseguitato da molti e con
pressanti ordini da Severo Augusto cercato
dappertutto, pure quasi sugli occhi
di lui e di tanti suoi soldati commetteva
quelle ruberie; niuno il vedeva,
benchè l'avessero davanti; niuno il prendeva,
benchè potessero averlo in mano:
tutto per industria sua, perchè giocava
di grosso con regali. Presi furono due
de' suoi masnadieri, e si stava per condannarli
ad essere il pascolo delle fiere.
Bulla, fingendosi governatore del paese,
fu a trovare il carceriere, e mostrando
di aver bisogno di quegli uomini, li liberò
e condusse via. Quindi in persona
andò a trovare il centurione posto alla
<span class="pagenum"><a name="Page_704" id="Page_704"></a>[704]</span>
guardia di quei contorni, e si esibì di
dargli in mano quell'infame di Bulla, se
voleva seguitarlo. Il seguitò con alcuni
de' suoi il centurione; ma allorchè fu in
una valle attorniata da dirupi, Bulla, dopo
averlo preso, gli fece radere il capo
a guisa degli schiavi, e il lasciò andare,
dicendogli che facesse sapere ai suoi padroni
nudrir meglio i loro schiavi, affinchè
non fossero obbligati a fare gli assassini
da strada. All'udir queste insolenze
Severo Augusto andava nelle
smanie, dolendosi, che mentre i suoi
nella Bretagna riportavano vittorie e
tenevano in freno popoli intieri, egli non
fosse da tanto da potersi liberar da un
ladrone che, in faccia sua commettendo
tante iniquità, si rideva di lui. Finalmente
spedì in traccia di costui un tribuno
con un corpo di fanteria e cavalleria,
minacciando forte quest'uffiziale,
se non gliel conduceva morto e vivo.
Andò il tribuno, e per mezzo di una
donna, con cui Bulla avea commercio,
il colse in una grotta, e menollo vivo a
Roma. Interrogato Bulla dal celebre
giurisconsulto Papiniano, prefetto allora
del pretorio, perchè si fosse dato al mestier
del rubare: <i>E tu</i>, rispose, <i>perchè
fai il mestier di prefetto?</i> volendo dire,
che anche quell'uffizio era per rubare.
Fu egli condannato alle bestie, e si dissipò
tutta la ciurma de' suoi seguaci.
Dione <span class="fnote">[Dio, lib. 76.]</span> ci ha detto che in questi tempi
Severo ebbe qualche vittoria nella
Bretagna. Trovasi in fatti circa questi
tempi ch'egli è chiamato in qualche
medaglia <span class="fnote">[Mediobarbus, in Numism. Imperat.]</span> <i>Imperadore per la dodicesima
volta</i>. Il padre Pagi <span class="fnote">[Pagius, in Critic. Baron.]</span>, pieno sempre
delle sue idee di quinquennali, decennali,
ec., sospettò ch'egli prendesse questo
nome per cagion de' suoi quindecennali;
ma con opinione da non abbracciare,
certo essendo, che solamente per cagion
di qualche vera o finta vittoria gli Augusti
replicavano il titolo d'<i>Imperadore</i>.
<span class="pagenum"><a name="Page_705" id="Page_705"></a>[705]</span>
Abbiamo assai lume da Dione per credere
che avendo i generali di Severo riportato
qualche considerabil vantaggio
nella Bretagna, dove si era risvegliata la
guerra, gli accrescesse il suo titolario.
Anche suo figliuolo Caracalla Augusto
si comincia a vedere <i>Imperadore per la
seconda volta</i>.
</p>

<hr />

<h2 class="hidden"><a name="CCVIII" id="CCVIII"></a>CCVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="sc">Cristo</span> <span class="scp">CCVIII</span>. Indizione <span class="scp">I</span>.</td>
  </tr>
  <tr>
    <td><span class="sc">Zefirino</span> papa 12.</td>
  </tr>
  <tr>
    <td><span class="sc">Settimio Severo</span> imper. 16.</td>
  </tr>
  <tr>
    <td><span class="sc">Caracalla</span> imperadore 11.</td>
  </tr>
  <tr>
    <td><span class="sc">Settimio Geta</span> imperad. 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Antonino Caracalla Augusto</span>
per la terza volta e <span class="sc">Publio Settimio
Geta Cesare</span> per la seconda.
</p>

<p>
Allorchè <i>Geta</i> entrò console nell'anno
presente, egli non era fregiato di altro
titolo che di quello di <i>Cesare</i>. Che a
lui in quest'anno fosse conferita dal padre
Augusto la <i>podestà tribunizia</i>, sufficientemente
si raccoglie delle medaglie <span class="fnote">[Mediobarbus, in Numism. Imp.]</span>.
Che anche ricevesse il titolo
e l'autorità d'<i>Imperadore Augusto</i>, l'ho
io bene scritto nel titolo dall'anno presente,
per conformarmi al Pagi e ad altri
che tengono tale opinione, ma con
crederla nondimeno non esente da dubbi,
perchè qui compariscono imbrogli
nelle medaglie. E il volere il Pagi <span class="fnote">[Pagius, in Crit. Baron.]</span>
dedur ciò dai decennali di Caracalla Augusto
celebrati in quest'anno, sembrerà
un lavorare sopra fondamenti non riconosciuti
finora stabili. Potrebbe nondimeno
essere ch'egli fosse nell'anno presente
promosso a così eccelsa dignità; e certamente
noi il troviamo Augusto nel seguente.
Erasi, come accennai, riaccesa
la guerra nella Bretagna, dove nondimeno
niuna pace almen durevole era
stata negli anni addietro <span class="fnote">[Herodianus, lib. 3.]</span>. Vennero
lettere a Severo Augusto da quel cesareo
<span class="pagenum"><a name="Page_706" id="Page_706"></a>[706]</span>
governatore, che i Britanni non sudditi
faceano grande massa di armati e
scorrerie e saccheggi pel paese romano,
e ch'egli abbisognava di rinforzi e soccorsi,
e parergli anche necessaria la presenza
dello stesso regnante. Già toccava
l'imperador Severo gli anni della vecchiaia,
stava anche male ne' piedi o per
la podagra, o per doglie d'altra fatta.
Contuttociò, a guisa di un baldanzoso e
fresco giovinetto, accolse con piacere
questo invito, e determinò di portarsi a
quel ballo. Troppo di forza in lui avea
l'appetito della gloria. Avea trionfato
de' popoli dell'Oriente, sospirava di poter
anche trionfare di quei dell'Occidente,
e di procacciarsi il titolo di <i>Britannico</i>.
Oltre a ciò gli premeva forte di levare
i figliuoli dal lusso pericoloso di Roma,
e dai soverchi divertimenti, per avvezzarli
alla frugalità e temperanza usata
nelle armate, siccome di non lasciar più
lungamente marcir nell'ozio le milizie, le
quali, al pari dei cavalli, se non son tenute
in esercizio, diventano rozze. Però in
quest'anno egli imprese il viaggio coi
figliuoli, colla moglie <i>Giulia</i> e coll'esercito
a quella volta. Per lo più si fece
condurre in lettiga, e volle far posate, perchè
la sollecitudine nelle marcie fu un
suo ordinario costume, corrispondente
al natural focoso, che in tutte le azioni
sue dava a conoscere. Dione <span class="fnote">[Dio, lib. 76.]</span>, secondo
il suo stile, anzi secondo l'uso universale
degli storici di allora, vien dicendo
ch'egli andò, benchè con sicurezza
di non dover tornare; e qui sfodera
una mano di augurii, e la di lui genitura
che prediceva quanto dipoi avvenne.
Possiamo ben credere ch'egli, prima
che terminasse il corrente anno, passato
felicemente il mare, arrivasse nella Bretagna,
dove cominciò a far dei preparamenti
grandiosi, per far pentire quei
Barbari della loro insolenza.
</p>

<p>
<span class="pagenum"><a name="Page_707" id="Page_707"></a>[707]</span>
</p>

<hr />

<h2 class="hidden"><a name="CCIX" id="CCIX"></a>CCIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="sc">Cristo</span> <span class="scp">CCIX</span>. Indizione <span class="scp">II</span>.</td>
  </tr>
  <tr>
    <td><span class="sc">Zefirino</span> papa 13.</td>
  </tr>
  <tr>
    <td><span class="sc">Settimio Severo</span> imperad. 17.</td>
  </tr>
  <tr>
    <td><span class="sc">Caracalla</span> imperadore 12.</td>
  </tr>
  <tr>
    <td><span class="sc">Settimio Geta</span> imperad. 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Pompejano</span> ed <span class="sc">Avito</span>.
</p>

<p>
Il Relando <span class="fnote">[Reland., in Consul.]</span> e il padre Stampa <span class="fnote">[Stampa, Fast. Consul.]</span>
chiamano questi consoli <i>Civica Pompejano</i>
e <i>Lolliano Avito</i>, fondati sopra una
iscrizione rapportata dal Gudio. Ma io,
che non so fidarmi delle merci gudiane,
meglio ho riputato di mettere solamente
i loro indubitati cognomi. Nè serve il
dire che Capitolino <span class="fnote">[Capitolin., in Pertinace.]</span> fa menzione di
<i>Lolliano Avito consolare</i>, in parlando di
Pertinace. Quell'<i>Avito</i>, se di lui si parlasse
qui, il mireremmo appellato console
<i>per la seconda volta</i>. Arrivato <span class="fnote">[Herodian., lib. 5.]</span> che fu
Severo Augusto nell'Isola Britannica, la
sua presenza e le poderose forze ch'egli
avea condotto seco, misero lo spavento
in cuor di que' Barbari; e però non tardarono
a spedirgli degli ambasciatori,
per giustificarsi e per chiedergli pace. Ma
Severo, che tanto s'era scomodato per
andargli a trovare affin di conseguire la
gloria d'essere intitolato <i>Britannico</i>, non
volea già pace, ed unicamente cercava
la guerra; perciò li rimandò colle mani
vuote, ed attese a mettersi in ordine con
tutti gli attrezzi militari, con ponti ed
altri ordigni, per sottomettere il loro
paese <span class="fnote">[Dio, lib. 76.]</span>. Possedevano allora i Romani
più della metà della Bretagna presa nella
sua lunghezza, che vuoi dire, tutta la
parte meridionale, cioè il più e il meglio
di quella che oggidì appelliamo Inghilterra
e Scozia, giugnendo il dominio loro
almen sino allo stretto di Edemburgo.
Dione ed Erodiano ci lasciarono una
descrizione de' popoli che restavano tuttavia
<span class="pagenum"><a name="Page_708" id="Page_708"></a>[708]</span>
esenti dal giogo romano, i principali
de' quali erano i Meati e i Calidonii,
gente di costumi barbari, feroce e bellicosa,
nudi dalla cintura in su, col corpo
dipinto, andando alla guerra armati solamente
d'una corta lancia, d'uno scudo
e di spada da punta. Le loro abitazioni
erano sotto le tende fra aspre montagne
e fra paludi, perchè niuna città o borgo
si trovava fra essi. Lasciò Severo il minor
suo figlino lo Geta per governatore
del paese romano, con formargli un consiglio
di alcune savie persone; ed egli
col figliuolo maggiore Caracalla marciò
alla guerra. Delle imprese sue dirò quel
poco che sappiamo all'anno seguente.
</p>

<hr />

<h2 class="hidden"><a name="CCX" id="CCX"></a>CCX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="sc">Cristo</span> <span class="scp">CCX</span>. Indizione <span class="scp">III</span>.</td>
  </tr>
  <tr>
    <td><span class="sc">Zefirino</span> papa 14.</td>
  </tr>
  <tr>
    <td><span class="sc">Settimio Severo</span> imperad. 18.</td>
  </tr>
  <tr>
    <td><span class="sc">Caracalla</span> imperad. 13.</td>
  </tr>
  <tr>
    <td><span class="sc">Settimio Geta</span> imperad. 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Manio Acilio Faustino</span> e <span class="sc">Triario
Rufino</span>.
</p>

<p>
Intorno alla guerra fatta dall'Augusto
Severo nella Bretagna, altro non
abbiamo da Erodiano <span class="fnote">[Herodian., lib. 3.]</span>, se non che
seguirono varie scaramucce con quei
Barbari, sfavorevoli per lo più ai Romani,
perchè quella gente non si univa giammai
per venire ad una regolata battaglia,
e lavorava solamente d'insidie, ritirandosi
ben tosto in salvo ne' folti boschi e
nelle frequenti paludi. Lo stesso viene
attestato da Dione <span class="fnote">[Dio, lib. 76.]</span>, scrivendo che
Severo non diede in quelle parti battaglia
alcuna, nè vide mai schierati nemici,
per far fatto d'armi: laonde non si sa
vedere, come il padre Pagi <span class="fnote">[Pagius, in Crit. Baron.]</span> parli di
molte vittorie da lui riportate in questa
spedizione. La maniera tenuta da quei
Barbari consisteva in esporre buoi o
pecore, per tirare i soldati romani alla
preda, ed opprimerli all'improvviso; e
<span class="pagenum"><a name="Page_709" id="Page_709"></a>[709]</span>
guai se alcuno di essi Romani si dilungava
punto dal corpo dell'armata o restava
indietro: era tosto dai nemici ucciso
o preso. Tra per questa guerra, e per le
acque malsane di quelle contrade, e le
tante fatiche, ci assicura esso Dione che
vi perirono circa cinquantamila soldati
romani. Nulladimeno l'indefesso Severo
volea andare innanzi. Le selve, che si
opponevano, le faceva tagliare; per le
paludi apriva passaggi con terra portata;
e gittando ponti sui fiumi, li valicava, facendosi
portar sempre in lettiga a cagion
della debolezza del corpo. Così arrivò
sino al fine della parte settentrionale di
quella grand'isola, con osservar ivi la
diversità di quel clima dal nostro. Ma
quivi le campagne erano incolte <span class="fnote">[Dio, lib. 76.]</span>;
niuna fortezza, niuna città si trovava per
via; sicchè gli convenne tornar indietro
alla fine con poco piacere. Pur queste
sue bravure cagion furono che i Britanni
barbari tornarono a dimandar pace,
e l'ottennero con cedere una certa parte
del paese ai Romani. Allora fu che Severo <span class="fnote">[Spartianus, in Severo.]</span>
tirò un nuovo muro, o pur rifece
il vecchio al confine del dominio
romano, disputando tuttavia gli eruditi
Inglesi, per assegnare il sito d'esso muro
e d'essi confini. Nulla di ciò dice Dione,
e neppur Erodiano. Per questi felici avvenimenti
tanto lo imperador Severo,
quanto i suoi due figliuoli presero il titolo
di <i>Britannici</i>, ma senza ch'eglino
fossero di nuovo <i>imperadori</i>, perchè in
fatti alcuna vittoria in battaglia campale
non riportarono.
</p>

<p>
Ma queste felicità esteriori di Severo
Augusto erano di soverchio amareggiate
da vari suoi interni disgusti ed affanni.
Mirava egli nel maggior de' suoi figli, cioè
in <i>Caracalla</i>, che sempre più i vizii gli
toglievano la mano; imperciocchè anche
in mezzo alle fatiche della guerra egli si
dava in preda alla libidine, e cresceva
ogni dì più la sua insolenza e petulanza.
Quel che più l'affliggeva, si era potersi
<span class="pagenum"><a name="Page_710" id="Page_710"></a>[710]</span>
oramai prevedere che il bisbetico umore
di questo suo maggior figliuolo avrebbe
tolta la vita al minore, subito che avesse
potuto. E tanto più se ne persuase, da
che s'avvide che Caracalla nudriva dei
neri pensieri contra la persona dello
stesso suo padre, e se n'erano anche
veduti due brutti cenni. Un dì uscì Caracalla
dalla tenda del padre, gridando
che <i>Castore</i> l'avea ingiuriato. Era Castore
il migliore dei liberti di corte, mastro
di camera del medesimo imperador
Severo, che in lui depositava tutti i suoi
segreti. Stavano appostati alcuni soldati
al di fuori, che cominciarono anch'essi
ad alzar la voce contra di Castore, e a
chiamar altri. Forse aveano qualche mal
animo, quando Severo, creduto da essi
obbligato al letto, uscì fuori, e fattili
prendere, fece morire i più sediziosi. Ma
questo fu un nulla rispetto a ciò che avvenne
nell'andar Caracalla col padre
a trattar coi nemici caledonii, già disposti
a cedere e capitolare. Benchè malconcio
ne' piedi, marciava a cavallo Severo;
e già si trovava quasi in faccia ai
nemici, quando Caracalla, che cavalcava
a lato del padre, fermò il cavallo, e sguainò
la spada, per quanto fu creduto, con
disegno di cacciarla nelle reni al padre.
Chi veniva dietro alzò allora un grido,
da cui atterrito Caracalla rimise tosto la
spada nel fodero: e Severo, che si voltò
indietro a quel grido, ebbe tempo di vedergliela
in mano, ma allora non disse
nè pure una parola. Fatto ch'ebbe l'accordo
coi Barbari, se ne tornò al campo,
e chiamato Caracalla nel suo padiglione,
alla presenza di Papiniano prefetto del
pretorio, e del suddetto Castore, fece
portar una spada nuda; e poi cominciò
a sgridare il figliuolo dell'orrido misfatto
ch'egli avea tentato, e in faccia de' nemici;
aggiugnendo in fine, che se tale era
l'animo suo, se ne cavasse allora la voglia,
giacchè egli era vecchio ed infermo,
e vivuto abbastanza. Che se non ardiva
di ammazzarlo di sua mano, lo ordinasse,
siccome imperadore, a Papiniano prefetto,
<span class="pagenum"><a name="Page_711" id="Page_711"></a>[711]</span>
che l'ubbidirebbe. Dovette Caracalla palliare,
come potè, l'iniquo attentato, e se
la passò senza che il padre gli torcesse
un capello. E pur, soggiugne lo storico
Dione, Severo più volte fu udito dir male
di Marco Aurelio, perchè non avea tolto
dal mondo quella mala bestia di Commodo;
ed egli stesso talvolta si lasciò scappar
di bocca, che farebbe a Caracalla
ciò che non volle far Marco Aurelio a
Commodo. Ma queste minacce gli uscivano
dai denti, allorchè era in collera;
e passata questa, si trovava ch'egli volea
più bene ai suoi figliuoli che a tutta
la repubblica romana. Con tuttociò neppur
Severo amò i suoi figliuoli come dovea,
perchè assassinò il men cattivo figliuolo,
lasciandolo alla discrezion dello
altro cattivissimo, tuttochè si credesse
ch'egli prevedesse di certo la di lui
rovina.
</p>

<hr />

<h2 class="hidden"><a name="CCXI" id="CCXI"></a>CCXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCXI</span>. Indizione <span class="scp">IV</span>.</td>
  </tr>
  <tr>
    <td><span class="sc">Zefirino</span> papa 15.</td>
  </tr>
  <tr>
    <td><span class="sc">Caracalla</span> imperad. 14 e 1.</td>
  </tr>
  <tr>
    <td><span class="sc">Settimio Geta</span> imperad. 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Genziano</span> e <span class="sc">Basso</span>.
</p>

<p>
Abbiamo veramente una iscrizione
presso il Panvinio <span class="fnote">[Panvin., in Fast. Consul.]</span>, riferita anche dal
Grutero <span class="fnote">[Gruterus, Thes. Inscr., pag. 304, n. 6.]</span>, che ci fa vedere <i>Quinto Epidio
Rufo Lolliano Genziano, augure, console,
proconsole della provincia di Lione</i>,
e <i>conte</i> (cioè consigliere ed assessore)
<i>degl'imperatori Severo ed Antonino Caracalla</i>.
Perciò il Relando <span class="fnote">[Reland., Fast. Cons.]</span> diede tutti
questi nomi a <i>Genziano</i> console di questo
anno. Io non mi sono attentato a seguirlo.
Imperocchè Capitolino <span class="fnote">[Capitolin., in Pertinace.]</span> ci fa vedere
sotto Pertinace <i>Lolliano Genziano consolare</i>,
a cui verisimilmente appartiene il
marmo gruteriano; nè questi può essere
il console dell'anno presente, perchè sarebbe
stato appellato <i>console per la seconda
<span class="pagenum"><a name="Page_712" id="Page_712"></a>[712]</span>
volta</i>. Perciò più sicuro partito
reputo io il non proporre se non i loro
indubitati cognomi. Di corta durata fu
l'accordo stabilito coi Britanni barbari.
Tornarono essi alle primiere insolenze;
Severo tanto bollente di collera, fatte
raunar le sue schiere, inumanamente
comandò loro l'esterminio di que' popoli,
senza perdonar neppure alle lor donne e
fanciulli. Trovavasi già da qualche tempo
esso Augusto indisposto di corpo, più
pel crepacuore di mirare i presenti disordini
di Caracalla e di presagirne dei
più gravi, che per gli soliti suoi malori.
Andò sempre più declinando la di lui
sanità, in guisa che restò confinato in
letto <span class="fnote">[Dio, lib. 76. Herodian., lib. 3.]</span>. Allora sì che il malvagio <i>Caracalla</i>
più che mai si diede a guadagnare
gli animi de' soldati, per escludere, se
potea, il fratello <i>Geta</i> dal succedere nel
comando. Studiossi ancora di accelerar
la morte del padre, col corrompere quei
medici che trovò privi di onore: e corse
fama ancora, ch'egli aiutasse il male a
sbrigarlo da questa vita. Si disse inoltre
che Severo sugli estremi del vivere chiamati
i figliuoli, gli esortò a camminar di
concordia, e ad arricchire e tener ben
contenti i soldati, senza poi far conto
degli altri tutti <span class="fnote">[Aurelius Victor, in Epitome. Eutropius,
in Breviario.]</span>. Diede egli fine ai suoi
giorni nel dì 4 di febbraio dell'anno presente
nella città di Jorch, in età di sessantacinque
e quasi sei mesi. Al di lui
corpo furono fatte solenni esequie da
tutta la milizia, e le ceneri riposte in
un'urna di porfido o pur d'oro. Se è
vero ch'egli prima di morire, fattasi portar
quell'urna, tastandola con le mani,
dicesse: <i>In te capirà un uomo, a capir
cui non era bastante tutto il mondo</i>, fu
questo un vanto sconvenevole a chi era
sull'orlo della vita senza essere per anche
giunto a conoscere sè stesso. Fu poi
portata quell'urna a Roma, e con grande
onore posta nel mausoleo di Adriano,
ed egli dalla stolta Gentiltà deificato. Ed
<span class="pagenum"><a name="Page_713" id="Page_713"></a>[713]</span>
ecco terminate le grandezze di <i>Settimio
Severo imperadore</i>, che di bassa fortuna
giunse al governo di un vastissimo impero,
di mirabil penetrazion di mente,
principe lodato anche all'eccesso pel suo
raro valore, e per tante sue vittorie, implacabile
verso chi cadeva dalla sua grazia,
grato e liberale verso gli amici, amator
delle lettere, avido del danaro che raccoglieva
per tutte le vie, per ispenderlo
poi non già per sè, poichè egli si contentava
di poco, ma pel pubblico. Avea egli
rifatte tutte le più insigni fabbriche di
Roma <span class="fnote">[Spartianus, in Sev.]</span>, con rimettervi il nome dei
primi fondatori. Dione <span class="fnote">[Dio, in Excerptis Vales.]</span> diversamente
scrive ch'egli vi mise il suo. Altre fabbriche
suntuose fece di pianta, e liberale
fu verso il popolo, ma più verso i soldati;
e pure con tante spese lasciò un
gran tesoro in cassa ai figliuoli, tanto
frumento ne' pubblici granai, che potea
bastar per sette anni a mantener i soldati,
e chi del popolo ricevea <i>gratis</i> il
grano, e tanto olio nei magazzini della
repubblica, che per cinque anni potea
soddisfare al bisogno, non dirò solamente
di Roma, ma di tutta l'Italia. La sua
rapacità nondimeno, e più la sua crudeltà
guastarono ogni suo merito e pregio. E
pure vennero tempi sì cattivi, che fu desiderato
il suo governo, e si disse, come
d'Augusto, che egli o non dovea mai
nascere, o non mai morire. Sotto di lui
fiorirono le lettere, e visse il maggiore
dei <i>Filostrati</i>; e si crede che vivesse anche
<i>Diogene Laerzio</i>, autore della bella
opera delle Vite de' filosofi, oltre alcuni
altri, de' quali abbiamo perduto i libri.
</p>

<p>
Morto dunque Severo Augusto, <i>Marco
Aurelio Antonino</i> suo maggior figliuolo,
soprannominato dipoi <i>Caracalla</i>, che si
trovava all'armata, in tempo che i Britanni
barbari aveano ricominciata la guerra <span class="fnote">[Herodian., lib. 3.]</span>,
marciò contra di loro, non già per
disertarli, ma per mettere tal terrore in
essi, che abbracciassero la pace, altra
<span class="pagenum"><a name="Page_714" id="Page_714"></a>[714]</span>
voglia non allignando in suo cuore, che
quella di tornare il più presto possibile
alle delizie di Roma. Stabilì dunque una
pace, non quale si conveniva ad un romano
imperadore, ma quale la prescrissero
que' Barbari, con restituir loro il
paese ceduto, ed abbandonare i luoghi
fortificati dal padre. I suoi iniqui maneggi,
perchè i soldati riconoscessero lui
solo per imperadore ad esclusione di
<i>Publio Settimio Geta</i>, suo minor fratello,
dichiarato, siccome vedemmo, anch'esso
<i>Imperadore Augusto</i>, non sortirono l'effetto
ch'egli desiderava. Giurarono i
soldati fedeltà all'uno e all'altro; e tanto
si adoperò <i>Giulia Augusta</i> lor madre, e
tanto dissero i comuni amici, che i due
fratelli si unirono insieme, in apparenza
nondimeno; perciocchè Caracalla, il
qual pure godea se non tutta l'autorità
del comando, certamente la maggior
parte, da gran tempo covava in cuore
il maligno pensiero di voler sedere solo
sul trono cesareo. Ma finchè Geta si
trovò in mezzo all'esercito, che l'amava
forte, non osò mai di levargli la vita.
Abbiamo bensì da Dione <span class="fnote">[Dio, lib. 76.]</span>, ch'egli tolse
a <i>Papiniano</i> la carica di prefetto del
pretorio, alzandolo forse al grado senatorio,
e fece ammazzare <i>Evodo</i> che era
stato suo balio, ed avea prestato a lui
grande aiuto per levar di vita Plauziano.
Del pari tolse di vita <i>Castore</i>, che già
vedemmo mastro di camera di suo padre.
Mandò poscia ordini, perchè fosse
uccisa <i>Plautilla</i> sua moglie, e <i>Plauto</i> o
<i>Plauzio</i> di lei fratello, relegati nell'isola
di Lipari. Erodiano aggiugne che fece
anche morir que' medici che non l'aveano
voluto ubbidire per sollecitar la morte
del padre; e molti altri ch'erano stati
de' più cari ed onorati appresso il medesimo
suo genitore. Con tali scene di
crudeltà diede principio Caracalla al suo
governo, e passato dipoi il mare colla
madre, col fratello e coll'armata, accompagnato
dai voti degli adulatori, sen venne
a Roma, dove fu ricevuto con gran
<span class="pagenum"><a name="Page_715" id="Page_715"></a>[715]</span>
festa e solennità <span class="fnote">[Herodianus, lib. 4.]</span>, e rendè gli ultimi
doveri alla memoria del padre. Vedesi
descritto da Dione il solennissimo funerale
e l'empia deificazion di Severo fatta
allora. Io mi dispenso dall'entrarvi. Può
il lettore informarsene ancora, se vuole,
da Onofrio Panvinio <span class="fnote">[Panvin., in Fast. Consul.]</span>.
</p>

<hr />

<h2 class="hidden"><a name="CCXII" id="CCXII"></a>CCXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXII</span>. Indizione <span class="scp">V</span>.</td>
  </tr>
  <tr>
    <td><span class="sc">Zefirino</span> papa 16.</td>
  </tr>
  <tr>
    <td><span class="sc">Caracalla</span> imperad. 15 e 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Giulio Aspro</span> per la seconda volta
e <span class="sc">Cajo Giulio Aspro</span>.
</p>

<p>
Erano fratelli questi due consoli, e,
per attestato di Dione <span class="fnote">[Dio, in Excerpt. Valesianis.]</span>, figliuoli di <i>Giuliano
Aspro</i>, personaggio pel suo sapere
e per la grandezza d'animo assai rinomato,
e tanto amato da Caracalla, che
tanto egli che i suoi figliuoli furono esaltati
da lui a' primi onori. Ma poca sussistenza
ebbe il favore di questo bestiale
Augusto. <i>Giuliano</i> da qui a non molto
fu vituperosamente cacciato fuori di Roma
ed obbligato a tornarsene alla sua
patria. Un'iscrizione pubblicata dal Fabretti <span class="fnote">[Fabretti, Inscript., pag. 494.]</span>
ci fa vedere che sì l'un come
l'altro portava il nome di <i>Cajo Giulio
Aspro</i>: cosa nondimeno assai rara, e Dio
sa se vera, non veggendosi distinto per
alcun segno, come si usava, l'uno dallo
altro. Nel viaggio a Roma dei due fratelli
Augusti, <i>Caracalla</i> e <i>Geta</i>, diede negli
occhi ad ognuno la comune lor diffidenza
e discordia, perchè non alloggiavano
mai nè mangiavano insieme; temendo
cadaun d'essi di veleno. Più visibile riuscì
poi in Roma il lor contraggenio, anzi
l'odio vicendevole che l'un covava contro
dell'altro, quantunque Geta, giovane
di miglior cuore, solamente per necessità
stesse in guardia, perchè assai persuaso
del cuor fellone di suo fratello <span class="fnote">[Herodianus, lib. 4.]</span>. Questa
fiera diffidenza cagion fu ch'essi fecero
<span class="pagenum"><a name="Page_716" id="Page_716"></a>[716]</span>
due parti del palazzo cesareo, per
istar ben separati l'uno dall'altro, con
far chiudere le porte frapposte fra i loro
appartamenti, e tenendo solamente aperte
quelle delle sale, dove amendue davano
pubblica udienza. Nè già ad alcun d'essi
mancava veruna delle comodità, perchè
il palazzo imperiale era più vasto, se
Erodiano dice il vero, del resto di Roma
stessa: il che un gran dire a me sembra,
e nol so digerire. Andò tanto innanzi
questa contrarietà e mutola guerra fraterna,
che ognun d'essi s'ingegnava di
tirar più gente nel suo partito; nel che
Geta avea più destrezza e fortuna, perchè
generalmente più amato che l'altro,
a cagion d'essere giovane placido, cortese
verso tutti, in una parola assai diverso
dal barbaro suo fratello. Cadauno intanto
volle la sua guardia separata, lasciandosi
vedere di rado insieme, e questo
nelle sole pubbliche funzioni. Fu dunque
proposto da qualche amico e consigliere,
per prevenir maggiori disordini, che si
dividesse fra loro l'imperio. Erano come
d'accordo i due fratelli su questo. Contentavasi
Geta di aver in sua parte l'Asia,
la Soria e l'Egitto, lasciando tutto il resto
nell'Europa e nell'Africa al fratello,
con pensiero di mettere la sua residenza
o in Antiochia o in Alessandria, città che
allora poteano gareggiare in grandezza
con Roma. I senatori di nazione europea
resterebbono in Roma; gli altri potrebbono
seguitar Geta. Nel consiglio degli
amici del padre, e alla presenza di <i>Giulia
Augusta</i> lor madre, spiegarono i due
Augusti questa loro risoluzione. Con ribrezzo
e con gli occhi fitti nel suolo ciascuno
gli ascoltò, nè alcuno osava di
aprir bocca, quando saltò su Giulia, e pateticamente
loro parlò dicendo, <i>che potrebbono
ben partire gli Stati, ma come
poi partirebbono fra loro la madre?</i> e qui
con singhiozzi e con lagrime li pregò di
piuttosto uccidere lei, che di lasciarla
sopravvivere a questo sì lagrimevole
spettacolo. Correndo poi ad abbracciarli
teneramente amendue, gli scongiurò di
<span class="pagenum"><a name="Page_717" id="Page_717"></a>[717]</span>
vivere uniti in pace. Questo bastò perchè
anche gli altri disapprovassero un
tal fatto, troppo orrore sentendo ciascuno
all'udire che s'avesse a dividere,
e per conseguente da indebolir cotanto
il romano imperio. Però nulla se
ne fece.
</p>

<p>
Ma le dissensioni, le gare e i sospetti
andarono sempre più crescendo, ed ognun
d'essi fratelli pensava alla maniera
di opprimere l'altro <span class="fnote">[Dio, lib. 77.]</span>. Venne in mente
a Caracalla di sbrigarsi di Geta nelle
feste Saturnali dell'anno presente, perchè
in esse una gran licenza si concedeva
agli schiavi; ma perchè ebbe paura che
troppo pubblico fosse il misfatto, se ne
astenne. Tutte le strade ch'egli andò
meditando, parendogli sempre pericolose,
perchè Geta stava molto bene in guardia,
ed era ben voluto, massimamente
dai soldati, dai quali, siccome anche da
buon numero di gladiatori, veniva custodito,
prese in fine il partito di valersi
dell'inganno, che che gliene potesse avvenire.
Fece dunque credere a Giulia
sua madre di volersi riconciliar da dovero
col fratello, e che si abboccherebbe
con lui nella di lei camera segreta. Chiamato
Geta dalla madre, buonamente corse
colà. Quando fu dentro, secondo Erodiano <span class="fnote">[Herodian., lib. 4.]</span>,
lo stesso Caracalla di sua man
lo scannò. Dione <span class="fnote">[Dio, lib. 78.]</span>, che scrive i fatti
de' suoi giorni, confessa che Caracalla
dipoi consacrò a Serapide la spada con
cui avea ucciso il fratello; ma con aggiugnere
che sbucarono fuori alcuni centurioni,
già messi da Caracalla in agguato,
che gli si avventarono anch'essi coi ferri
nudi addosso. Altro non potè fare l'infelice
giovane, che correre ad abbracciare
strettamente l'atterrita Giulia, gridando:
<i>Mamma, mamma, aiutatemi, che
mi ammazzano.</i> L'ammazzarono in fatti
nel seno dell'ingannata madre, che restò
tutta coperta del sangue del misero figlio,
e ne riportò anch'essa una ferita nella
<span class="pagenum"><a name="Page_718" id="Page_718"></a>[718]</span>
mano, per averla stesa affin di trattener
que' colpi. Questo fu il miserabil fine di
<i>Geta Augusto</i>, nell'età sua di ventidue
anni e nove mesi, probabilmente negli
ultimi giorni di febbraio, o pur ne' primi
di marzo, essendo egli nato nell'anno 189
della nostr'Era. Erodiano non men che
Sparziano <span class="fnote">[Spart., in Geta.]</span> cel descrivono per giovane
non esente già da difetti, ma pure alieno
dalla crudeltà, amabile, e che teneva a
mente tutti i buoni documenti del padre.
L'indegno Caracalla, dopo così enorme
misfatto, corse qua e là pel palazzo, facendo
lo spaventato <span class="fnote">[Herod., lib. 4. Dio, lib. 78.]</span>, e gridando di
essere scampato dal più gran pericolo
del mondo, e fingendo di non tenersi
sicuro ivi, a gran passi (ed era la sera)
marciò verso il quartiere de' pretoriani.
I soldati, che erano di guardia del palazzo,
non sapendo come fosse l'affare, gli
tennero dietro anch'essi, passando per
mezzo alla città con ispargere un gravissimo
terrore fra il popolo, che non
intendeva il soggetto di tanto rumore.
Allorchè arrivò Caracalla alla fortezza
de' pretoriani, andò diritto al luogo, dove
stavano le insegne e gl'idoletti loro, fatto
a guisa di cappella; e quivi prostrato a
terra, fece vista di ringraziar il cielo che
gli avesse salvata la vita. Corsero colà
tutti i soldati, ansiosi di sapere che novità
era quella; ed egli sempre parlando con
parole ambigue di pericoli, d'insidie a lui
tese, a poco a poco finalmente arrivò a far
loro intendere che non aveano più se
non un padrone. Poscia, per amicarseli,
promise loro un regalo di duemila e
cinquecento dracme per testa, e la metà
di più del grano solito darsi loro: di
maniera che in un sol dì egli dissipò tutti
i tesori ammassati in diciotto anni
colla crudeltà e rapacità da suo padre.
Permise anche ai soldati di andare a
spogliar vari templi delle cose preziose.
Tanta prodigalità di Caracalla, ancorchè
si venisse da lì a poco a scoprire il fratricidio,
quetò gli animi di coloro, che
<span class="pagenum"><a name="Page_719" id="Page_719"></a>[719]</span>
non solamente proclamarono lui <i>Imperadore</i>,
ma dichiararono nemico pubblico
l'estinto Geta.
</p>

<p>
Fermossi tutta la notte Caracalla nel
campo dei pretoriani <span class="fnote">[Spartianus, in Caracalla.]</span>, e la mattina
seguente accompagnato da tutto l'esercito
in armi più del solito, portando egli
stesso la corazza sotto le vesti, si portò
al senato, facendovi anche entrare parecchi
soldati con volere che sedessero. Parlò
delle insidie in varie guise a lui tese
dal nemico fratello, da cui anche ultimamente
poco era mancato che non fosse
stato ucciso a tradimento; ma che egli,
in difendendo sè stesso, aveva ammazzato
l'altro. Se crediamo ad Erodiano <span class="fnote">[Herodian., lib. 4.]</span>,
parlò anche con asprezza e volto fiero
contro gli amici di Geta. Dione <span class="fnote">[Dio, lib. 77.]</span> nol
dice, e nè pure Sparziano. Amendue
bensì attestano, che all'uscir della curia
rivolto a senatori: <i>Ascoltate</i>, disse, <i>una
cosa che rallegrerà tutto il mondo. Io fo
grazia a tutti i banditi e relegati nelle
isole.</i> Con che egli venne a riempiere
Roma di scellerati e malviventi, per poi
popolar quelle medesime isole di persone
innocenti. Tornossene Caracalla dal senato
al palazzo, accompagnato di qua e
di là da <i>Papiniano</i> e da <i>Fabio Cilone</i>, che
gli davano di braccio, e sembravano due
suoi cari fratelli, ma per far in breve
un'altra ben diversa figura. Comandò
poi che al cadavero dell'ucciso Geta
fosse fatto un solenne funerale <span class="fnote">[Spartianus, in Geta.]</span>, e che
gli fosse data sepoltura nel sepolcro dei
Settimii nella via Appia. Di là fu poi esso
trasportato nel mausoleo di Adriano. Che
egli allora fosse deificato, lo scrive taluno,
ma non se ne trovano sufficienti
prove. Tutto ciò fece Caracalla per isminuir,
se poteva, l'universale odiosità che
<span class="pagenum"><a name="Page_720" id="Page_720"></a>[720]</span>
egli s'era tirata addosso con sì nero
misfatto. Non istarò io qui a raccontare
i presagii della morte violenta di Geta,
che Sparziano, fecondo di tali osservazioni,
poco per lo più degne di fede, lasciò
scritti. Dirò bensì che Dio anche in
vita punì Caracalla, perchè egli ebbe sempre
davanti agli occhi l'orrido aspetto
del fratello svenato <span class="fnote">[Dio, in Excerpt. Valesianis.]</span>, e dormendo se
gli presentavano sempre, degli oggetti
spaventevoli, e pareagli di vedere or esso
suo fratello, ed ora il padre, che colla
spada sguainata gli venivano alla vita.
Scrive Dione, che, per trovar rimedio a
questo interno flagello, ricorse fino alla
magia, e che gli comparvero l'ombre di
molti, fra le quali solamente quella di
Commodo gli disse: <i>Va, che t'aspetta
il patibolo.</i> Ne creda il lettor quel che
vuole. Certo è bensì che questi tetri
fantasmi gli guastarono a poco a poco
la fantasia, talmente che il vedremo furioso.
Ed egli non mancò di visitar i
templi de' suoi dii, dovunque egli andava,
e di mandarvi dei doni per quetar pure
tante interne agitazioni; ma tutto fu indarno.
Il bello era <span class="fnote">[Spartianus, in Geta.]</span> che non udiva
mai ricordarsi il nome di Geta, non ne
mirava mai il ritratto, o le statue di lui,
che non gli venissero le lagrime agli occhi.
Ma o egli fingeva questo dolore, o
pur egli ad ogni soffio di vento mutava
affetti e voleri. Io mi riserbo di parlare
all'anno seguente dell'incredibil sua crudeltà
contro la memoria del fratello, benchè
più propriamente appartengano al
presente anno tutte quelle sue barbare
azioni. E qui dirò unicamente ch'egli
fece rompere tutte le statue di lui, ed
anche fondere la moneta, dove era il suo
nome.
</p>

<p>
<span class="pagenum"><a name="Page_721" id="Page_721"></a>[721]</span>
</p>

<hr />

<h2 class="hidden"><a name="CCXIII" id="CCXIII"></a>CCXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Zefirino</span> papa 17.</td>
  </tr>
  <tr>
    <td><span class="sc">Caracalla</span> imperad. 16 e 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Antonino Caracalla Augusto</span>
per la quarta volta e <span class="sc">Decimo
Celio Balbino</span> per la seconda.
</p>

<p>
Per alcune ragioni da me altrove <span class="fnote">[Thesaur. Novus Inscript., pag. 356.]</span>
accennate, sufficiente motivo abbiamo
di dubitare se il secondo console fosse
<i>Balbino</i> o pure <i>Albino</i>. Che <i>Marco Antonino
Gordiano</i>, il qual fu poi imperadore,
venisse nel presente anno sostituito console
a Balbino, pare che si ricavi da
Capitolino <span class="fnote">[Capitol., in Giordano.]</span>. Ma un'iscrizione scorretta
del Grutero <span class="fnote">[Gruterus, Thesaur. Inscript., p. 44, n. 2.]</span> ci fa veder Balbino
tuttavia console nel dì 3 di novembre;
e però resta dubbiosa la cosa. Che
<i>Elvio Pertinace</i>, figliuolo del fu Pertinace
Augusto, fosse anch'egli promosso in
quest'anno al consolato, come stimarono
il Panvinio <span class="fnote">[Panvin., in Fastis Cons.]</span> e il Relando <span class="fnote">[Reland., in Fastis Consular.]</span>, molto
più dubbioso, per non dir falso, a me
comparisce. Debbo io qui ora accennare
le immense crudeltà esercitate dall'inumano
Caracalla nel precedente anno,
e parte ancora in questo; ma quasi
mi cade di mano la penna per l'orrore:
tanto fu il sangue innocente sparso da
quel mostro Augusto. Vanno concordi
gli antichi storici <span class="fnote">[Dio, lib. 77. Herodianus, lib. 4. Spartianus,
in Caracalla.]</span> in asserire ch'egli
sfogò la bestiale sua rabbia contro
chiunque era stato o domestico o amico
o in qualsivoglia maniera parziale allo
ucciso fratello. Quanti nella numerosa
corte di esso Geta, o liberti, o schiavi,
o cortigiani d'altra specie, si trovarono,
tutti furono messi a fil di spada; nè si
perdonò a donne e fanciulli. Fino gli
atleti, gl'istrioni, i gladiatori e qualunque
altra persona che avesse servito al
<span class="pagenum"><a name="Page_722" id="Page_722"></a>[722]</span>
divertimento degli occhi o degli orecchi
di Geta, e fin que' soldati che stettero
alla sua guardia, perderono la vita.
Questo macello si andava facendo di
notte, e, venuto il dì, si portavano i lor
cadaveri fuori della città. Dione conta
venti mila persone sacrificate in questa
maniera dal furore tirannico di Caracalla.
Sparziano aggiugne che furono innumerabili.
Bastava che s'indicasse un
qualche filo di attaccamento avuto con
Geta, vero o falso che fosse, perchè si
desse la sentenza di morte. Nè i suoi
fulmini si fermarono senza percuotere
anche l'alte torri. Era in que' tempi
riputato l'arca del sapere legale il celebre
<i>Papiniano</i>, stato già prefetto del
pretorio, verso il quale poco fa vedemmo
usate tante finezze da Caracalla. Non
altro reato di lui si trovava che il glorioso
di aver fatto il possibile per rimettere
la concordia fra i due fratelli
Augusti. V'ha nondimeno chi scrive <span class="fnote">[Zosimus., Histor., lib. 1.]</span>,
esser egli caduto in disgrazia di Caracalla,
perchè, chiestagli un'orazione da
recitare in senato per sua discolpa, egli
generosamente rispondesse <i>che non era
tanto facile lo scusare un fratricidio,
come il commetterlo; ed essere un secondo
delitto l'accusare un innocente, dopo
avergli tolta la vita</i>. Sparziano <span class="fnote">[Spartianus, in Caracalla.]</span> crede
ciò un sogno de' politici. Fuori bensì di
dubbio è che Papiniano fu ammazzato per
ordine di Caracalla, il qual poi riprese
l'uccisore, perchè, nell'ucciderlo, si
fosse servito della scure in vece della
spada, strumento di morte riservato
per la gente nobile. Un figliuolo di esso
Papiniano, che era allora questore, e tre
giorni prima avea fatto grande spesa in
alcuni magnifici spettacoli, fu anch'egli
tolto dal mondo. Abbiam veduto ancora
<i>Lucio Fabio Cilone</i>, stato due
volte console e prefetto di Roma, in
auge di gran credito e fortuna. Caracalla
il chiamava suo padre, perchè lo avea
avuto per suo aio in gioventù; era
<span class="pagenum"><a name="Page_723" id="Page_723"></a>[723]</span>
anche creduto il suo braccio diritto;
ma niun si potea fidare del capo stravolto
di un tale imperadore <span class="fnote">[Spartianus, in Caracalla. Dio, lib. 77.]</span>. Perchè
anch'egli avea persuasa l'union de' fratelli,
Caracalla mandò un tribuno con
alcuni soldati per tagliargli il capo. Costoro
nol trovarono tosto; e si perderono
a svaligiar le argenterie, i danari e gli altri
preziosi mobili delle sue stanze. Coltolo
poi al bagno, così com'era in camicia
e in pianelle, il menarono per mezzo
la città con disegno di ucciderlo nel
palazzo, maltrattandolo intanto con pugni
sul viso per la strada. La plebe e i soldati
della città, al vedere in sì compassionevole
stato un personaggio di tanta
stima, alzarono un gran rumore e fecero
sedizione. Avvisatone Caracalla, per
quietare il tumulto, avendo paura di
peggio, gli venne incontro, e, cavatasi la
sopravveste militare, la pose indosso al
quasi nudo Cilone, gridando: <i>Lasciate
stare mio padre; non vogliate toccare il
mio aio.</i> Fece poi morire quel tribuno
co' soldati ch'erano iti per ucciderlo,
fingendoli rei, per avere insidiato alla
vita di un sì degno personaggio, ma con
essersi comunemente creduto che li gastigasse
per non averlo ucciso. Di altri
nobili e senatori uccisi parlano Dione,
Erodiano e Sparziano, facendone un fascio;
ma verisimilmente non tulle quelle
stragi appartengono ai due suoi primi
anni. E qui non si dee tacer quella di
<i>Quinto Sereno Sammonico</i>, uno de' più
insigni letterati uomini di questi tempi,
compositore di moltissimi libri, che son
quasi tutti periti <span class="fnote">[Spartianus, in Caracalla. Capitolinus, in
Giordano.]</span>, e che possedeva una
biblioteca di sessantadue mila volumi, donati
poi da suo figliuolo al secondo dei
Giordani Augusti. Forse perchè Geta si
dilettava forte della lettura dei di lui libri,
Caracalla la prese con lui. Si trovava
l'infelice Sammonico a cena quando
gli arrivarono i sicarii che gli spiccarono
la testa dal busto.
</p>

<p>
<span class="pagenum"><a name="Page_724" id="Page_724"></a>[724]</span>
</p>

<hr />

<h2 class="hidden"><a name="CCXIV" id="CCXIV"></a>CCXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXIV</span>. Indizione <span class="scp">VII</span>.</td>
  </tr>
  <tr>
    <td><span class="sc">Zefirino</span> papa 18.</td>
  </tr>
  <tr>
    <td><span class="sc">Caracalla</span> imperad. 17 e 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Messalla</span> e <span class="sc">Sabino</span>.
</p>

<p>
Non è certo, come vuole il Relando <span class="fnote">[Reland., Fast. Cons.]</span>,
che <i>Messalla</i> portasse il nome di
<i>Silio</i>; nè questi potè essere quel <i>Silia
Messalla</i> che Dione mette console nell'anno
193 sotto Giuliano, perchè sarebbe
appellato console <i>per la seconda
volta</i>. Tornando ora a Caracalla, volle
egli, non so ben dire se in questo o nel
precedente anno, rallegrare il popolo romano
con degli spettacoli <span class="fnote">[Herod., lib. 4. Dio, lib. 77.]</span>, cioè con
cacce di fiere, combattimenti di gladiatori
e corse di cavalli. Ma quivi ancora
ebbe luogo la sua crudeltà, mostrando
il suo piacere nel vedere i gladiatori
scannarsi l'un l'altro. Si sa <span class="fnote">[Spartianus, in Caracalla.]</span> che,
quando egli era fanciullo, pareva così
inclinato alla clemenza, che non si poteva
immaginare di più; perchè, vedendo
uomini esposti alle fiere, si metteva a
piangere, e voltava il viso altrove. E un
dì, perchè uno de' fanciulli che giocavano
seco fu aspramente battuto, per essersi
scoperto attaccato alla religion giudaica
(probabilmente vuoi dire Sparziano la
cristiana), egli non guardò mai più di
buon occhio il padre di esso fanciullo,
o pur colui che l'avea sferzato. Ma, fatto
grande, cangiò ben costumi e natura, e
sua delizia divenne lo spargimento e la
vista del sangue. Fra gli altri gladiatori
che in que' giuochi perirono, uno fu Batone,
forzato da lui a combattere nello
stesso dì con tre altri di fila. Restò egli
ucciso dall'ultimo, ma ebbe la consolazione
che il pazzo imperadore gli fece
una magnifica sepoltura. Un altro di essi
gladiatori, appellato Alessandro, gli fu
sì caro, che a lui innalzò molte statue
in Roma ed altrove. Nelle corse poi dei
<span class="pagenum"><a name="Page_725" id="Page_725"></a>[725]</span>
cavalli, perchè alcuni del popolo dissero
qualche burla contro ad uno de' carrettieri
da lui favoriti, ordinò a tutti i soldati
di ammazzar chiunque avea parlato.
Non conoscendosi i rei di questo gran
delitto, restarono molti innocenti uccisi,
e gli altri con denari riscattarono la lor
vita. Ma perciocchè Roma era divenuta
per lui un teatro di nere immaginazioni,
se ne partì Caracalla, non già nel precedente,
ma nel presente anno, perchè si ha
una sua legge <span class="fnote">[L. Si hi quos servos., C. de libera causa.]</span> data in Roma nel dì 5
di febbraio. Prese il pretesto di visitar le
provincie, e di levar dall'ozio le milizie <span class="fnote">[Spartianus, in Caracalla.]</span>.
Andò nella Gallia, ed appena arrivato
colà, fece morir il proconsole della
provincia narbonese, sconvolse tutti quei
popoli, guastò i privilegii delle città, e si
comperò l'odio di ognuno. Ammalatosi
quivi, guarì, e trattò poi crudelmente
que' medici che l'aveano curato. Di là
passò nella Germania. Che prodezze egli
facesse in quelle parti, non è ben noto.
Scrive Sparziano ch'egli verso la Rezia
ammazzò molti Barbari, e soggiogò i
Germani. Certo è <span class="fnote">[Dio, in Excerptis Valesianis.]</span> che una specie di
guerra fu da lui fatta contra dei Catti e
degli Alemanni o Alamanni, il nome
de' quali si comincia ad udire in questi
tempi. Se crediamo ad Erodiano <span class="fnote">[Erodian., lib. 4.]</span>, fece
Caracalla una bellissima figura fra i suoi
soldati, perchè andava vestito da fantaccino,
era de' primi ad alzar terreno, a
far ponte, marciava a piedi coll'armi,
mangiava poveramente al pari di essi,
con altre simili scene di bravura. Dione <span class="fnote">[Dio, lib. 77, et in Excerp. Valesianis.]</span>
confessa anch'egli che la funzion
di soldato seppe farla, fingendo nondimeno
più di quel che era; ma non già
quella di generale; e ch'egli in quella
spedizione si fece assai ridere dietro
dai popoli della Germania. Venivano i
lor deputati fin dall'Elba per dimandar
pace, ma nello stesso tempo dimandavano
danaro; e Caracalla, dopo aver
<span class="pagenum"><a name="Page_726" id="Page_726"></a>[726]</span>
fatta qualche rodomontata, li pagava bene,
ed accordava loro delle pensioni,
comperando a questo prezzo la loro amicizia.
Anzi si cominciò ad affratellar
cotanto con loro, che si vestiva alla lor
moda, portava parrucca bionda, per assomigliar
i loro capelli, e venne fino ad
arrolar nelle sue schiere, ed anche nelle
sue guardie, moltissimi di loro, con fidarsi
da lì innanzi più di essi che dei
soldati romani. Trattava anche in segreto
alle volte con quei deputati, non essendovi
presenti che gl'interpreti, a' quali
fece poi levar la vita, affinchè non rivelassero
le sue conferenze. In somma, o
per diritto o per rovescio, tanto egli fece,
che prese il titolo di <i>Germanico</i>, il quale
comincia a vedersi nelle monete <span class="fnote">[Mediobarbus, in Numismat. Imperator.]</span> di
questi tempi. Truovasi anche appellato
<i>Imperadore per la terza volta</i>, che non
dà un sicuro indizio di vittoria, trattandosi
di questo general da commedia.
</p>

<hr />

<h2 class="hidden"><a name="CCXV" id="CCXV"></a>CCXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXV</span>. Indizione <span class="scp">VIII</span>.</td>
  </tr>
  <tr>
    <td><span class="sc">Zefirino</span> papa 19.</td>
  </tr>
  <tr>
    <td><span class="sc">Caracalla</span> imperad. 18 e 5.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Leto</span> per la seconda volta e <span class="sc">Cereale</span>.
</p>

<p>
Un'iscrizione, probabilmente spettante
a questo <i>Leto</i> console, e da me
riferita nella mia Raccolta <span class="fnote">[Thesaurus Novus Inscription., pag. 353,
num. 4.]</span>, se fosse
a noi pervenuta ben intera, forse ci
scoprirebbe ch'egli fu della famiglia
<i>Catia</i>. Altri nomi loro dati dagl'illustratori
de' Fasti, per essere dubbiosi, io li
tralascio. Sparziano scrive <span class="fnote">[Spartianus, in Caracalla.]</span> che un
<i>Leto</i>, il quale era stato il primo a consigliar
Caracalla di uccidere Geta, fu
anche il primo forzato a morir col veleno,
a lui inviato dallo stesso Caracalla;
e però non dovrebbe essere questo che
fu ora console. Dalla Germania, secondo
il medesimo Sparziano, passò Caracalla
nella Dacia, oggidì Transilvania, e vi si
<span class="pagenum"><a name="Page_727" id="Page_727"></a>[727]</span>
fermò qualche tempo; con far ivi qualche
scaramuccia coi Geti, appellati poi
più comunemente Goti, e pare che ne
riportasse vittoria. <i>Elvio Pertinace</i>, figlio
del fu Pertinace Augusto, prese di qua
motivo nell'anno seguente di dire un
motto pungente; perchè, nominandosi i
titoli dati a Caracalla di <i>Germanico</i>,
<i>Partico</i>, <i>Arabico</i> ed <i>Alemannico</i>; <i>aggiugnetevi</i>,
diss'egli, <i>anche quello di Getico
Massimo</i>, come a lui dovuto per aver
debellato i Geti, tacitamente nondimeno
alludendo alla morte da lui data a Geta
suo fratello. Forse non è vero ch'egli
facesse guerra coi Geti, ma è ben da
credere vero quel motto. Sappiamo che
questo <i>Pertinace</i> fu fatto morire da Caracalla,
e non già per questa puntura a
lui riferita. Spanciano scrive che gli tolse
la vita perchè era figliuolo di un imperadore.
Ma come mai aspettò egli tanto?
Forse fu in que' medesimi tempi che
egli mandò all'altro mondo <i>Claudio
Pompeiano</i>, nato da <i>Lucilla</i>, figliuola di
Marco Aurelio Augusto, e da <i>Pompeiano</i>,
cioè da un padre stato due volte console,
e bravo generale di armate <span class="fnote">[Herodianus, lib. 4.]</span>. Incamminossi
poi Caracalla per la Mesia nella
Tracia. La vicinanza della Macedonia
produsse un mirabil effetto, perchè fece
diventar questo Augusto un novello
Alessandro. Se gli mancò il capo e il
valore di quel gran conquistatore, non
gli mancò già l'esterno di lui portamento.
Si vestì egli alla macedonica, e poi
scrisse al senato che gli era entrata in
corpo l'anima di Alessandro, e per
questo volea essere chiamato <i>Alessandro
Orientale</i>. Da tali azioni che conseguenza
sia per tirare il lettore, io non istarò a
cercarlo. Inoltre della più scelta gioventù
della Macedonia formò una brigata
di fanteria, a cui diede il nome di
falange macedonica, di sedici mila persone,
tutte armate nella guisa che anticamente
furono le truppe di Alessandro.
Volle inoltre che si alzassero statue per
tutte le città in onor di esso Alessandro,
<span class="pagenum"><a name="Page_728" id="Page_728"></a>[728]</span>
e massimamente nel Campidoglio e in
ogni tempio di Roma. Moveva il riso
il vedere in varii luoghi immagini dipinte
che con un sol corpo in due differenti
viste rappresentavano la faccia di Alessandro
il Macedone e di Caracalla.
</p>

<p>
Volendo poi passare il Bosforo di
Tracia per entrar nell'Asia <span class="fnote">[Spartianus, in Caracalla.]</span>, fu in
pericolo di fare naufragio, essendosi rotta
l'antenna della sua nave; ma si salvò
nello schifo. Racconta Dione <span class="fnote">[Dio, lib. 77.]</span>, che
essendo giunto a Nicomedia, dove passò
il verno di quest'anno, la sua vita era
questa. Facea sapere ai senatori che
l'accompagnavano (uno de' quali era lo
stesso Dione) che alla levata del sole
fossero pronti, perchè volea tener ragione
e trattar degli affari spettanti al
pubblico bene; e li facea aspettar fino
a mezzodì, e talvolta fino a sera, senza
mai lasciarsi vedere. Ed egli intanto si
dava bel tempo col carrozzare, ammazzar
bestie, addestrarsi ai combattimenti
de' gladiatori, e col bere ed ubbriacarsi.
Alla presenza degli stessi senatori mandava
piatti di vivande e bicchieri di vino
ai soldati ch'erano di guardia. Finalmente
si lasciava pur vedere per isbrigar
qualche causa, per lo più mezzo ubbriaco
ed appena udite poche parole, voleva
che si decidesse. Teneva in sua corte
un eunuco spagnuolo, deforme al maggior
segno non men di corpo che di costumi,
creduto uno stregone, e fabbricator
di veleni, che facea da padrone
sopra il senato. Dappertutto manteneva
spie che gli riferivano quel di vero o
di falso che lor piaceva, senza parteciparlo
al suo consiglio; volendo egli gastigar
le persone senza saputa de' ministri:
il che cagionava una somma confusion
di cose, ed era seminario di molte
ingiustizie. In tutti poi questi suoi viaggi
pareva che avesse tolto di mira i senatori,
per ridurli in camicia, volendo che
a loro spese (cioè, per quanto io credo,
della repubblica) fabbricassero per istrada
<span class="pagenum"><a name="Page_729" id="Page_729"></a>[729]</span>
alloggi e case di molto costo, la maggior
parte delle quali a nulla servirono, e nè
pur erano da lui vedute. E dovunque
egli s'immaginava di dover dimorare
nel verno, esigeva che gli si edificassero
anfiteatri e circhi; e questi appresso si
distruggevano. Che s'egli impoveriva il
senato e maltrattava i senatori, era poi
tutto cortesia verso i soldati, e consisteva
la sua gran premura in regalarli
con prodigalità incredibile. Nelle monete <span class="fnote">[Mediobarb., in Numismat. Imper.]</span>
di quest'anno si vede esaltata la
di lui <i>liberalità VII</i>, <i>VIII</i> e <i>IX</i>, senza
fallo usata verso le milizie. Largamente
poi spendeva in bestie fiere o mansuete,
e in cavalli <span class="fnote">[Dio, lib. 77.]</span>, per far la caccia di quelle,
o per correre alla disperata con gli
altri in cocchio. Volta vi fu ch'egli uccise
di sua mano cento cignali. E facendo
le sue carriere, diceva d'imitare il sole,
gloriandosi forte di non esser da meno di
lui. Costrigneva poscia i suoi cortigiani e
gli altri ricchi a rappresentar degli spettacoli
con gravissima loro spesa, e vigliaccamente
ancora dimandava ad essi del
danaro quando n'era senza. Tale fu la
sua maniera di vivere finchè regnò; e
per questo suo scialacquare non si può
dire quante gabelle nuove egli mettesse,
quante estorsioni facesse; di maniera
che egli in quei pochi anni diede il guasto
a tutto l'imperio romano, e desolò
le provincie. E diceva spesso di non abbisognar
di cosa alcuna, fuorchè di danaro,
da impiegarsi poi, non già in gratificar
chi lo meritava, ma solamente
per arricchir soldati e regalar adulatori.
A <i>Giunio Paolino</i> donò egli un dì dieci
mila scudi d'oro, perchè gli disse, che
<i>quando anche fingeva d'essere in collera,
sapea farlo sì bene, che si credea veramente
incollerito</i>. <i>Giulia Augusta</i> sua
madre, che gli tenne sempre compagnia
in questi viaggi, non si guardò dal riprenderlo,
perchè gittasse tanti tesori
<span class="pagenum"><a name="Page_730" id="Page_730"></a>[730]</span>
in seno ai soldati, con essersi ridotto a
non aver più un soldo di tanti danari
giustamente o ingiustamente esatti; ed
egli: <i>Non dubitate, o madre</i> (rispose
mostrandole la spada), <i>finchè questa durerà,
non mancheranno danari</i>. Tanto poi
si mostrò spasimato per la memoria di
Alessandro il Grande questo nuovo Alessandro,
che, essendosi compiaciuto un
dì in vedere un tribuno di soldati
saltar molto snello a cavallo, gli dimandò
di che paese fosse: <i>Macedone</i>, rispose
egli. E il vostro nome? <i>Antigono</i>. E quello
del padre? <i>Filippo</i>. Allora disse Caracalla:
<i>Ho tutto quel ch'io voleva</i>; e il
fece salire a più alto posto, e da lì a poco
il creò senatore e pretore. Fu proposta
davanti a lui la causa d'un certo
Alessandro, non già Macedone, reo di
molti misfatti. Perchè l'accusatore di
tanto in tanto andava dicendo: <i>Alessandro
omicida; Alessandro odiato dagli
dii</i>. Caracalla, quasi che si parlasse di
lui, saltò su gridando: <i>Se non la dismetti
di trattar così il nome di Alessandro,
ti farò andar per le poste all'altro
mondo</i>. Conduceva anche seco molti
elefanti, perchè ancor questo conveniva
ad un vero imitator d'Alessandro e di
Bacco. Ed ecco in quali mani era caduto
in questi tempi il misero imperio romano.
Furono nell'anno presente, se dice
il vero Eusebio <span class="fnote">[Eusebius, in Chron.]</span>, terminate in Roma
le terme antoniane, fabbricate d'ordine
d'esso Caracalla. Sparziano <span class="fnote">[Spartianus, in Severo.]</span> fa un
bell'elogio di quell'edifizio, mirabile
non meno per la magnificenza che per
la bellezza dell'architettura. Resta ancora
accertato, che laddove in addietro si
contava per grazia grande il conseguire
la cittadinanza di Roma, questo imperadore
con suo decreto la diede a tutte
le città del romano imperio: intorno a
che molto hanno parlato i letterati illustratori
delle cose romane.
</p>

<p>
<span class="pagenum"><a name="Page_731" id="Page_731"></a>[731]</span>
</p>

<hr />

<h2 class="hidden"><a name="CCXVI" id="CCXVI"></a>CCXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXVI</span>. Indizione <span class="scp">IX</span>.</td>
  </tr>
  <tr>
    <td><span class="sc">Zefirino</span> papa 20.</td>
  </tr>
  <tr>
    <td><span class="sc">Caracalla</span> imperad. 19 e 6.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Catio Sabino</span> per la seconda volta e <span class="sc">Cornelio
Anulino</span>.
</p>

<p>
Certi sono i cognomi de' consoli di
quest'anno, cioè <i>Sabino</i> ed <i>Anulino</i>. Per
conto dei nomi, un'iscrizione riferita dal
Panvinio <span class="fnote">[Panvin., in Fast. Consular.]</span> e dal Grutero <span class="fnote">[Gruterus, Thesaurus Inscript., p. 183, n. 4.]</span>, si dice
posta Q. AQVILLIO SABINO II. SEX.
AVRELIO ANVLLINO COS. Ma essa
dee essere falsa; o, se è legittima, appartiene
a qualche altro anno. Perciocchè
un'altra presso il medesimo Grutero <span class="fnote">[Idem, pag. 261.]</span>
fu alzata CATTO SABINO II. ET CO.
ANVLLINO COS., ed una parimente presso
il Fabretti <span class="fnote">[Fabrettus, Inscript., pag. 682.]</span>, C. ATIO SABINO II.
ET CORNELIO ANVLINO COS. In vece
di C. ATIO, credo io che s'abbia a leggere
CATIO SABINO II., perchè, se questo
primo console fosse ornato del prenome,
anche il prenome dell'altro apparirebbe.
Dopo avere <span class="fnote">[Dio, lib. 77.]</span> l'Augusto Caracalla passato
il verno in Nicomedia, dove celebrò
il suo giorno natalizio nel dì 4 di
aprile, ripigliò il suo viaggio <span class="fnote">[Herodianus, lib. 4.]</span>; ed arrivato
alla città di Pergamo, celebre fra
i Gentili pel tempio di Esculapio, dove
si facea credere alla buona gente che
quel falso dio in sogno rivelasse il rimedio
dei mali del corpo: quivi Caracalla
si raccomandò, e di cuore, a quella
ridicola divinità, che pur non avea orecchi.
Egli era malsano, e pativa varii mali,
parte evidenti, parte occulti: effetti
dell'intemperanza sua nella gola e nella
libidine, per cui anche era divenuto inabile
alla generazione <span class="fnote">[Dio, in Excerptis Valesianis.]</span>. Sognò quanto
volle; ma niun sollievo trovò a' suoi
malori. Visitò la città d'Ilio, e benchè i
<span class="pagenum"><a name="Page_732" id="Page_732"></a>[732]</span>
Romani si tenessero per discendenti dai
Troiani, pure più onor fece, al sepolcro
di Achille. Non si trovava chi facesse
la figura di Patroclo. O di morte naturale
o di veleno morì allora Festo, il più
caro de' suoi liberti; e quella vana testa
di Caracalla gli fece far le esequie
con tutte quelle cerimonie che sono descritte
da Omero per Patroclo del suo
poema. Di là passò ad Antiochia, dove
per qualche tempo attese alle delizie,
e dichiarò guerra al re de' Parti. Ne
prese motivo, perchè Tiridate ed Antioco,
due de' suoi uffiziali, erano disertati
e passati al servigio di quel re, il quale,
non ostante che da Caracalla ne
fossero fatte più istanze, non li volle
mai rendere. Trovavasi allora quel re
in dispari, perchè in guerra con un
suo fratello, e Caracalla si gloriava di
aver seminato fra loro la discordia;
però, per non tirarsi addosso anche la
potenza romana, fu costretto a restitur
que' due uffiziali. Caracalla allora si
quietò, al vedersi così rispettato e temuto;
e fatto poi sapere ad <i>Abgaro</i> re di
Edessa, o sia dell'Osroene, con amichevoli
lettere, che desiderava di vederlo,
questi sen venne; ma, credendo di trovare
in Caracalla un imperador romano,
vi trovò un traditore <span class="fnote">[Dio, in Excerpt. Valesianis.]</span>. Abgaro fu
messo in prigione, e Caracalla s'impadronì
di quella provincia, dove in fatti
lo stesso Abgaro per la sua crudeltà
era forte odiato da quella nobiltà. Confessano
tutti gli storici che la simulazione
e il mancar di fede non fu l'ultimo
dei vizii di Caracalla. Anche nella
guerra fatta in Germania avea lavorato
di frodi, gloriandosi poi di aver colle
sue arti messa rottura fra i Vandali e
Marcomanni, ed attrappolato <i>Gaiovomaro</i>
re de' Quadi, con torgli anche la vita.
Inoltre, avendo finto di voler arrolar
nelle sue guardie moltissimi giovani di
nazion germanica, gli avea poi fatti tagliare
a pezzi.
</p>

<p>
<span class="pagenum"><a name="Page_733" id="Page_733"></a>[733]</span>
</p>

<p>
In questi tempi ancora bolliva la
discordia tra il re dell'Armenia e i suoi
figliuoli. Caracalla colla sua consueta
infedeltà chiamò cadaun d'essi alla corte,
facendo loro credere di volerli accordare
insieme. L'accordo fu, che tutti li
ritenne prigioni, figurandosi di poter fare
il medesimo giuoco dell'Armenia che
avea fatto dell'Osroene; ma s'ingannò.
Que' popoli presero l'armi per difendersi,
senza volersi punto fidare di un
principe che s'era troppo screditato colla
sua perfidia. Avea Caracalla alzato al
grado di prefetto del pretorio <i>Teocrito</i>,
uomo vilmente nato, già ballerino nei
teatri, e divenuto a lui caro, perchè stato
suo maestro nel ballo, e che per ammassar
roba commise varie crudeltà <span class="fnote">[Dio, lib. 77.]</span>,
e facea anche sotto mano il mercatante.
Presso Sifilino è detto essere stato tanta
la di lui autorità nella corte, che la facea
da superiore ai due prefetti del pretorio.
Questo degnissimo generale fu da
lui inviato con un corpo d'armata per
sottomettere l'Armenia; ma da quei
popoli rimase intieramente disfatto. Scrisse
in questi tempi Caracalla al senato,
con dire di saper bene ch'esso non sarebbe
contento delle di lui imprese; ma
che, tenendo egli una buona armata al
servigio suo, avea in fastidio chiunque
sparlasse di lui. Quindi volle passar in
Egitto, con ispargere voce d'essere spinto
da divozione verso Serapide, e da desiderio
di veder la fiorita città di Alessandria,
fabbricata dal suo caro Alessandro
Magno <span class="fnote">[Herodianus, lib. 4.]</span>. Arrivata questa nuova in
quella città, gli Alessandrini, gente vana,
non cupando in sè stessi per l'allegrezza,
si diedero a far mirabili preparamenti
di addobbi, di musiche, di profumi
per accogliere con gran solennità il
regnante. Ma Caracalla, secondo il suo
costume, doppio di cuore, si portava colà
non per rallegrar que' cittadini, ma
per disertarli. Il natural di quel popolo
era inclinato forte alla maldicenza, ed
<span class="pagenum"><a name="Page_734" id="Page_734"></a>[734]</span>
avea sempre in bocca motti frizzanti,
specialmente contro ai potenti. In fatti,
senza nè pur risparmiare l'imperador
stesso, misero in canzone la morte da
lui data al fratello, attribuendogli anche
un disonesto commercio colla madre, e
deridendo la piccola di lui statura, non
ostante la quale egli si credeva un altro
Alessandro e un nuovo Achille. I principi
saggi, che non prendono mosche,
non fan più caso di simili ciarle, di quel
che si faccia delle ingiurie de' pappagalli
e delle gazze. Ma all'iracondo e bestial
Caracalla esse trapassavano il cuore, e
però ne volea far gran vendetta. Giunto
ad Alessandria, visitato con divozione
il tempio di Serapide, vi fece molti sagrifizii;
andò al sepolcro di Alessandro,
e vi lasciò de' preziosi ornamenti. Gridavano
gli Alessandrini: <i>Viva il buon
Imperadore;</i> e lo sdegno sanguinario di
Caracalla stava allora per piombar sulle
loro teste. Erodiano scrive che, fatta
raunar la gioventù di Alessandria fuori
della città, che ascendeva a migliaia,
fingendo di voler formare un falange
ancora di Alessandrini, dopo averli fatti
attorniare dal suo esercito, tutti ordinò
che fossero messi a fil di spada. Orridissima
fu quella strage. Dione <span class="fnote">[Dio, lib. 77.]</span> scrive
che il macello seguì nella città di notte
e di giorno, ed essere stato sì grande il
numero degli uccisi, che impossibile fu
il raccoglierlo <span class="fnote">[Spartianus, in Severo.]</span>. Vi perì gran copia
ancora di forestieri venuti per veder
quelle feste; il sacco fu dato ai fondachi
a alle case, nè andarono esenti dalla
rapacità militare que' templi. E questi
furono i nemici che il detestabil Augusto
andò a cercare in Oriente per gastigarli.
Divise poi la città in due parti, la privò
di tutti i privilegii, e lasciovvi presidio,
con divieto ai cittadini di far adunanze
in avvenire. Perseguitò ancora i seguaci
di Aristotile, con dire che quel filosofo
era stato cagion della morte di Alessandro,
e levò loro le scuole che godevano
<span class="pagenum"><a name="Page_735" id="Page_735"></a>[735]</span>
in quella città. Da uno di quegli oracoli
Caracalla fu chiamato una fiera; ma chi
v'ha che non l'abbia a chiamar tale,
e vedute crudeltà sì enormi? Anch'egli
nondimeno si gloriava di questo, benchè
molti poi facesse uccidere, perchè divulgavano
l'oracolo suddetto.
</p>

<p>
Tornossene questa fiera Augusta ad
Antiochia, con animo di far una delle
sue frodi anche ad <i>Artabano</i> re dei Parti.
Se crediamo ad Erodiano <span class="fnote">[Herodianus, lib. 4.]</span>, gli dimandò
per moglie una di lui figliuola, proponendo
nello stesso tempo di far una
specie di unione delle due monarchie,
sufficiente ad assoggettar tutto il mondo
allora conosciuto. Non ne volea sentir
parlare a tutta prima Artabano, ma poscia,
accettato il partito, lasciò campo a
Caracalla d'inoltrarsi nel suo regno, come
s'egli andasse a prendere la sposa, e a
visitar il re suocero. Venne da una certa
città ad incontrarlo Artabano con
immensa quantità di gente tutta inghirlandata
e senz'armi. Allora Caracalla
comandò a' suoi di menar le mani contra
de' Parti, che, trovandosi privi di cavalli
e d'armi, ed imbrogliati dalle vesti
lunghe, nè poteano punto difendersi, nè
speditamente fuggire. Gran carnificina
vi fu fatta; il re ebbe tempo di scappare;
restò il paese in preda ai Romani, i
quali, stanchi del tanto uccidere e rubare,
se ne tornarono finalmente nella
Mesopotamia colla gloria di essere insigni
traditori. Dione <span class="fnote">[Dio, lib. 78.]</span>, all'incontro, lasciò
scritto (ed è ben più verisimile il
suo racconto) che avendo Artabano
promesso la figliuola a Caracalla, e poi
negatala, perchè s'avvide avere un sì
perfido Augusto dei perniciosi disegni
sopra il suo regno, e che non era uomo
da fidarsi di lui; allora Caracalla ostilmente
entrò nella Media, saccheggiò e
smantellò varie città, e fra l'altre Arbela,
e distrusse i sepolcri dei re parti. Si
servì ancora di lioni, mandandoli a quelle
<span class="pagenum"><a name="Page_736" id="Page_736"></a>[736]</span>
genti <span class="fnote">[Spartianus, in Severo.]</span>. Dione nondimeno scrive
che fu un solo lione, che, calato all'improvviso
dal monte, fece del male ai Parti.
Ora, quantunque niuna battaglia seguisse,
perchè i Parti scapparono alle
montagne, e di là dal fiume Tigri, pure
il vano imperadore scrisse al senato
magnifiche lettere di queste sue vittorie,
colle quali avea conquistato tutto l'Oriente,
e volle il titolo di <i>Partico</i>. Si sapeva
a Roma quel ch'era, ma convenne
far vista di credere illustri e memorande
quelle imprese. Nelle monete <span class="fnote">[Mediobarbus, in Numismat. Imp.]</span> dell'anno
seguente si trova menzionata la
<i>vittoria partica</i>, ma non si vide già che
egli prendesse il titolo di <i>Imperadore
per la quarta volta</i>, benchè al Tillemont <span class="fnote">[Tillemont, Mémoires des Empereurs.]</span>
sia sembrato di vederlo. Venne <span class="fnote">[Spartianus, in Severo.]</span>
poscia Caracalla coll'armata a
prendere la stanza di verno nella città
di Edessa, assai contento delle sue strepitose
prodezze.
</p>

<hr />

<h2 class="hidden"><a name="CCXVII" id="CCXVII"></a>CCXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXVII</span>. Indizione <span class="scp">X</span>.</td>
  </tr>
  <tr>
    <td><span class="sc">Callisto</span> papa 1.</td>
  </tr>
  <tr>
    <td><span class="sc">Macrino</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Bruttio Presente</span> e <span class="sc">Tito Messio
Extricato</span> per la seconda volta.
</p>

<p>
Ricevette in quest'anno la corona
del martirio san <i>Zefirino</i> papa, e fu in
suo luogo posto nella cattedra di san
Pietro <i>Callisto</i>. Svernò, come già accennai,
l'Augusto Caracalla in Edessa <span class="fnote">[Anastasius Bibliothecar.]</span>,
dove tanto egli che i soldati suoi viveano
nelle delizie senza disciplina alcuna nelle
case de' cittadini, e prendendo come proprie
tutte le loro sostanze; quando, secondo
i regolamenti de' tempi addietro,
i soldati anche in tempo di verno abitavano
sotto le pelli, cioè sotto le tende
fatte di pelli. Lo stesso imperadore avea
mutata la forma delle vesti militari, avendo
presa dai Galli la foggia di un
<span class="pagenum"><a name="Page_737" id="Page_737"></a>[737]</span>
abito talare, appellato <i>Caracalla</i>, con
cappuccio, di cui andava egli vestito <span class="fnote">[Spartianus. Dio. Aurelius Victor.]</span>,
e voleva che andassero vestiti anche i
soldati. Di là venne il soprannome a lui
dato di <i>Caracalla</i>. Si avvidero allora i
Parti che non erano poi lioni i Romani;
anzi, in sapere che la vita molle del quartiere
di verno e le fatiche dell'anno precedente
aveano snervata la milizia romana,
facean dei gran preparamenti per
vendicarsi. Ma nè pur Caracalla si teneva
le mani alla cintola, ammassando anche
egli gente, e quanto occorreva per tornare
in campagna contra di loro; quando
Iddio volle mettere fine alle iniquità di
questo indegno imperadore o piuttosto
esecrabil tiranno. Esercitava in questi
tempi l'uffizio di prefetto del pretorio,
o sia capitan delle guardie, <i>Marco Opellio
Macrino</i>, nativo d'Africa, i cui natali
furono vilissimi. Era in età di circa
cinquantatrè anni. Capitolino <span class="fnote">[Capitol., in Macrino.]</span>, nella
Vita di lui, ne parla assai male. Dione,
all'incontro, scrive <span class="fnote">[Dio, lib. 78.]</span> aver egli con alcune
buone qualità compensati i difetti
della sua bassa nascita, essendo stato
competentemente dotto nello studio legale,
uomo moderato, avvezzo a giudicare
con molta equità, e che si facea
amare. Avvenne che un indovino in Africa
chiaramente disse ch'esso Macrino
e <i>Diaduminiano</i> suo figlio, in età allora
di circa nove anni, aveano da essere
imperadori <span class="fnote">[Herodianus, lib. 2.]</span>. Costui, mandato a Roma,
confessò questo medesimo a <i>Flavio Materniano</i>,
comandante delle milizie lasciate
in Roma, il qual tosto ne spedì
l'avviso a Caracalla Augusto. Ma, per
attestato di Dione, non andò la lettera
direttamente a lui, perchè ordine v'era
di portar le lettere provenienti da Roma
a <i>Giulia Augusta</i>, la quale, dimorando
in Antiochia con grande autorità, avea
l'incumbenza di accudire a tutti gli affari,
per non isturbare il figliuolo occupato
<span class="pagenum"><a name="Page_738" id="Page_738"></a>[738]</span>
nella guerra coi Parti. Intanto avendo
<i>Ulpiano Giuliano</i>, allora censore,
inviato frettolosamente a Macrino un
altr'uomo coll'avviso di quanto bolliva
in Roma contra di lui, Macrino venne
prima di Caracalla a risapere il pericolo
a cui egli era esposto, perchè in simili
casi vi andava la vita. Si aggiunse che
un certo Serapione Egiziano pochi dì
prima avea predetto a Caracalla che poco
restava a lui di vita, e che gli succederebbe
<i>Macrino</i>. Fu ben pagata la di
lui predizione, con essere dato in cibo
ai lioni. Imperciocchè Caracalla conduceva
sempre seco una man di lioni, e
specialmente ne amava uno assai dimestico,
appellato Acinace (noi diremmo
scimitarra), e il teneva a guisa d'un cane
alla tavola, al letto od alla porta, con
baciarlo sovente pubblicamente. Per tali
accidenti determinò Macrino di prevenir
la morte propria con procurar quella
di Caracalla. Erodiano <span class="fnote">[Herodianus, lib. 2.]</span> aggiunge
che Caracalla anche talvolta aspramente
motteggiava Macrino, trattandolo da uomo
da nulla nel mestier dell'armi, con
giungere ancora a minacciargli la morte.
Secondochè s'ha dal medesimo storico,
arrivato il plico delle lettere spedite da
Materniano, Caracalla, che in cocchio
era dietro a far correre i suoi cavalli,
lo diede a Macrino, come era suo costume
alle volte, con ordine di riferirgli
dipoi le cose importanti, e di eseguir
intanto quelle che esigessero risoluzione.
Trovò <span class="fnote">[Dio, in Excerptis Vales.]</span> per questo fortunato accidente
Macrino il brutto avviso che di sua
persona era dato a Caracalla. Osservi
qui il lettore che mali effetti producesse
una volta la troppa credenza agl'impostori
indovini. Caracalla avea gli oroscopi
e le geniture di tutti i nobili romani,
credendo di conoscere chi l'amava
o l'odiava, e chi gli potesse tendere
insidie. Si folle credenza o produsse o
almeno accelerò la di lui rovina.
</p>

<p>
<span class="pagenum"><a name="Page_739" id="Page_739"></a>[739]</span>
</p>

<p>
Macrino adunque, senza perdere tempo,
giacchè credeva perduto sè stesso,
qualora Materniano avesse con altre lettere
replicato l'avviso, segretamente
trattò con un tribuno delle guardie, appellato
Giulio Marziale, della maniera
di levar dal mondo l'iniquo Caracalla.
Oltre all'essere Marziale uno de' maggiori
suoi amici, nudriva ancora un odio
gravissimo contra di esso Augusto, perchè
avea fatto morir, qualche tempo prima,
indubitamente un di lui fratello. Promise
egli di fare il colpo alla prima buona
congiuntura. Infatti, nel dì 8 di aprile,
essendo montato a cavallo Caracalla con
poche guardie <span class="fnote">[Dio, lib. 78. Herod., lib. 4. Spartianus, in
Severo.]</span>, per andare alla città
di Carre a fare il sacrifizio alla dea Luna,
appellata da quel popolo il dio Luno,
essendo smontato per una necessità del
corpo, e ritiratesi per riverenza le guardie;
Marziale, che stava attento ad ogni
momento per isvenarlo, se gli accostò
con qualche pretesto, quando egli ebbe
soddisfatto al bisogno, ovvero per aiutargli
a risalire a cavallo, perchè non erano
in uso allora le staffe. Quel che è
certo, con un pugnale gli diede una ferita
nella gola, e morto lo distese per
terra. Perchè l'altre guardie non si avvidero
così tosto del colpo fatto, avrebbe
potuto salvarsi Marziale, se avesse lasciato
indietro il pugnale. Ma riconosciuto
da uno de' Tedeschi, o pure Sciti, che
scortavano Caracalla, gli scagliarono
dietro delle freccie e l'uccisero. Divulgata
la morte dell'imperadore, corse
colà tutto l'esercito, e più degli altri
Macrino si mostrò dolente d'una sciagura,
per cui internamente facea gran
festa il suo cuore. Ma a chi era morto
nulla giovavano i lamenti altrui. Così <i>Marco
Aurelio Antonino</i>, non meritevole d'essere
da noi rammentato se non col soprannome
di <i>Caracalla</i>, terminò i suoi
giorni in età di ventinove anni, dopo aver
regnato solo sei anni, due mesi ed
<span class="pagenum"><a name="Page_740" id="Page_740"></a>[740]</span>
alcuni giorni. Egli <span class="fnote">[Dio, lib. 78.]</span> era anche soprannominato
<i>Tarante</i>, dal nome di un gladiatore,
il più sparuto e scellerato uomo
che vivesse sopra la terra. E morì odiato
da tutti, ma non già dai soldati, ancorchè
non pochi sofferissero mal volentieri
che egli nelle sue guardie anteponesse
i Germani e gli Sciti ai Romani. Macrino,
fatto dipoi bruciare il di lui corpo, e riposte
le ceneri in un'urna, le mandò
ad Antiochia a Giulia sua madre. Dopo
qualche tempo le fece egli stesso portare
a Roma a seppellire nel mausoleo d'Adriano.
Allorchè arrivò a Roma la nuova
della morte di Caracalla, non si attentava
la gente a mostrare di crederla
vera, finchè, venuti più corrieri ed accertato
il fatto, ognuno lasciò la briglia
all'allegrezza, ma specialmente il senato
e la nobiltà, a' quali parve di ritornar
in vita <span class="fnote">[Capitolinus, in Macrino.]</span>, perchè in addietro lor sempre
parea di aver la spada pendente sul
capo. Caricarono i senatori il nome e la
memoria di lui dei più obbrobriosi titoli,
ma per paura de' soldati non ardirono
di chiamarlo nemico pubblico. Anzi, creato
che fu imperadore <i>Macrino</i>, vennero
sue lettere, colle quali pregava il senato
di decretare gli onori divini ad esso <i>Caracalla</i>,
e bisognò ubbidire. E si vide
allora, come osserva fin lo stesso Sparziano
di professione pagano <span class="fnote">[Spartianus, in Caracalla.]</span>, questa
orrida deformità, che un uccisore del
padre e del fratello, un boia del senato
e del popolo di Roma e d'Alessandria,
l'orrore in somma del genere umano,
presso il quale dopo morte si trovò una
incredibile copia di varii veleni, per valersene
a soddisfare le sue voglie crudeli:
questo mostro, diss'io, conseguì
il titolo di dio, e per ordine di un Macrino,
che l'avea fatto uccidere, con
aver da li innanzi tempio, sacerdoti e
cultori. Saran pure stati contenti ed allegri
di sì nobil compagnia gli dii della
Gentilità! avran pure ottenuto delle belle
<span class="pagenum"><a name="Page_741" id="Page_741"></a>[741]</span>
grazie da questo nuovo dio i Pagani!
Io tralascio i presagii della di lui morte
riferiti da Dione <span class="fnote">[Dio, lib. 68.]</span>, gran cacciatore di
somiglianti augurii, ai quali per lo più
si facea mente dopo il fatto.
</p>

<p>
Quanto a <i>Giulia Augusta</i>, madre di
esso Caracalla, si vuol ora avvertire che
essa era nata in Soria, e probabilmente
ella fu che condusse colà il figliuolo, forse
per non partirne mai più. Grande era
stata sotto Severo Augusto suo marito
la di lei autorità, maggiore fu sotto il
figlio Caracalla, di modo che comunemente
veniva appellata <i>Julia Domna</i>, cioè
<i>Giulia signora e padrona</i>. L'adulazione
inoltre inventò per lei i titoli di <i>madre
degli Augusti, della patria, del senato,
delle armate</i>. Sparziano <span class="fnote">[Spartianus, in Severo.]</span> le dà taccia
di donna infame per gli adulterii, ed aggiunge
anche un fatto più nero, cioè che
il figliuolo, dopo la morte di Severo, la
prese per moglie nella seguente maniera.
Essendo ella bellissima femmina, si lasciò
un dì vedere a Caracalla quasi affatto
ignuda. Miratala in quell'atto Caracalla,
disse: <i>Io vorrei se fosse lecito...!</i> Ed ella
rispose: <i>Purchè vi piaccia, è lecito. Non
siete voi imperadore? A voi tocca di dar
le leggi, e non di riceverle.</i> Ed egli allora
la sposò. Così orrido è il fatto, che
lo stesso Sparziano tenne Giulia per matrigna,
e non già per madre di Caracalla;
e, da lui addottrinati, scrissero lo stesso
anche Aurelio Vittore <span class="fnote">[Aurelius Victor, in Epitome.]</span>, Eutropio <span class="fnote">[Eutrop., in Breviar.]</span>,
Eusebio <span class="fnote">[Eusebius, in Chron.]</span> ed altri; ma queste son tutte
fandonie e calunnie. Dione, che fu famigliare
di essa Giulia Augusta, ed Erodiano,
che fiorì almeno in vicinanza di questi
tempi, concordemente asseriscono che
essa Giulia fu vera madre di Caracalla
e di Geta <span class="fnote">[Dio, lib. 78. Herodianus, lib. 4.]</span>, e ce la descrivono per donna
savia ed applicata alla filosofia. Nè all'età
di lei, che si dovea accostare ai
<span class="pagenum"><a name="Page_742" id="Page_742"></a>[742]</span>
cinquant'anni, conviene l'eccesso narrato
da Sparziano. Oltre di che, se Caracalla
l'avesse presa per moglie, non
avrebbe trattato col re dei Parti di prender
una di lui figliuola. Dalle dicerie degli
Alessandrini venne questa calunniosa
voce. Già vedemmo che la maldicenza
la trattava da Giocasta. Contra chi è
odiato nulla è più facile che l'inventare
delitti oltre al vero. Non può già negarsi
che Giulia non fosse donna di rara avvedutezza
e disinvoltura. Ancorchè il barbaro
Caracalla le avesse ammazzato in
grembo il figliuolo Geta <span class="fnote">[Dio, lib. 78.]</span>, pure seppe
ella contener le sue lagrime, per non accusare
ed irritare il bestial fratricida;
anzi contraffaceva in pubblico a dispetto
del suo dolore il volto sereno ed allegro,
perchè era notata ogni sua parola ed ogni
menomo gesto. Non si accorda ciò col
dirsi da Sparziano <span class="fnote">[Spartianus, in Geta.]</span>, che avendo ella
sparse alcune lagrime in compagnia di
alcune dame, poco mancò che Caracalla
non facesse morir lei e tutte quelle sue
confidenti. Ci assicura Dione ch'ella da
lì innanzi fu sommamente rispettata dal
figliuolo Augusto, e che a lei diede l'incumbenza
di rispondere alle lettere e di
fare i rescritti ai memoriali, con dover
solo riferire a lui le cose più importanti.
Stavasene in Antiochia allorchè arrivò
la nuova certa che il figliuolo Caracalla
era stato tolto dal mondo <span class="fnote">[Dio, lib. 78.]</span>. Sopraffatta
dal dolore, più pugni si diede sul petto,
che irritarono forte un cancro che già
l'affliggeva. Scaricando ancora la sua
bile contra di Macrino, altro non desiderava
che di morire; non già che ella
amasse il perduto figliuolo, ma perchè
colla morte di lui era spirata la somma
di lei autorità. Tuttavia, perchè Macrino
le scrisse con assai civiltà, lasciandole
tutti i suoi uffiziali e fin le guardie, anche
ella lasciò andare il pensiero di non
più vivere. Informato poi Macrino del
suo sparlare, e ch'ella facea dei segreti
<span class="pagenum"><a name="Page_743" id="Page_743"></a>[743]</span>
maneggi per rendersi padrona dell'imperio,
le mandò ordine di levarsi da Antiochia.
Tra per questo, e per la nuova
a lei pervenuta degli strapazzi fatti
in Roma alla memoria e al nome di Caracalla,
si lasciò essa dipoi morire col
non volere cibarsi; benchè Erodiano <span class="fnote">[Herodianus, lib. 4.]</span>
scrive, essere incerto se spontanea o forzata
fu la di lei morte.
</p>

<p>
Due giorni stette vacante l'imperio,
perchè l'armata cesarea di Soria non
sapea a chi conferirlo; e pur conveniva
affrettarsi, perchè con poderoso sforzo
di armati era già in campagna <i>Artabano
re de' Parti</i>, voglioso di vendicar le ingiurie
e i danni a lui recati da Caracalla <span class="fnote">[Dio, lib. 78.]</span>.
Macrino esternamente parea non
ricercare quella sublime dignità, per non
dar sospetto all'armata di aver tenuta
mano alla morte di Caracalla, ma segretamente
faceva i suoi maneggi coi primi
uffiziali, affinchè in lui cadesse la elezione.
Per suggestione appunto di essi, nel
dì 11 d'aprile, e non già per inclinazione
che ne avessero, i pretoriani proclamarono
<i>Macrino imperadore</i>: al che consentì
il restante dell'esercito. Aveano
prima tentato di alzare al trono <i>Advento</i>,
prefetto anch'esso del pretorio; ma egli
non avea voluto accettare, con allegar la
troppo avanzata età. Anche Macrino fece
alquanto lo schifoso, pure in fine mostrò
di cedere alla lor premura <span class="fnote">[Capitolin., in Macrino.]</span>. Diede un
regalo ai soldati, e molto più ne promise.
Per farsi anche credito presso i medesimi,
assunse il nome di <i>Severo</i>; e però
nelle monete <span class="fnote">[Mediobarbus, in Numismat. Imp.]</span> si trova chiamato <i>Marco
Opellio Severo Macrino</i>: per lo che fu
deriso, niuna attinenza avendo egli con
Severo già Augusto. Vuol Capitolino che
fosse da lui preso anche il nome d'<i>Antonino</i>;
ma di ciò niun vestigio apparendo
nelle monete e nelle iscrizioni, si crede
un fallo di quello storico. Il nome bensì
di <i>Antonino</i>, troppo caro all'esercito, diede
<span class="pagenum"><a name="Page_744" id="Page_744"></a>[744]</span>
egli a <i>Diadumeniano</i> suo figliuolo, con
dichiararlo <i>Cesare e principe della gioventù</i>.
Comparisce egli nelle monete <span class="fnote">[Mediobarb., in Numismat. Imper.]</span>
col nome di <i>Marco Opellio Antonino Diadumeniano</i>.
Ha creduto il padre Pagi <span class="fnote">[Pagius, in Critic. Baron.]</span>
che dal padre sul principio del suo imperio
gli fosse conferita la podestà tribunizia,
e che amendue prendessero il
consolato dell'anno presente, sostituiti
ai due consoli ordinarii. Ma questa opinione
è appoggiata solamente a qualche
medaglia <span class="fnote">[Mediobarbus, in Numismat. Imperator.]</span>, che sarà adulterata o falsa.
Tale specialmente è, a mio credere, una,
in cui Diadumeniano è chiamato all'anno
seguente <i>console per la seconda volta</i>,
ornato della <i>tribunizia podestà per la seconda,
imperadore, pontefice massimo e
padre della patria</i>. Dio sa se Diadumeniano
fu nè pure imperadore Augusto.
Erodiano <span class="fnote">[Herodianus, Histor., lib. 4.]</span>, Dione <span class="fnote">[Dio, lib. 78.]</span>, Capitolino <span class="fnote">[Capitol., in Macrino.]</span>
e Lampridio <span class="fnote">[Lampridius, in Diadumeniano.]</span> o ne dubitano, o chiaramente
il riconoscono non più che <i>Cesare</i>.
Il che risulta ancora da una iscrizione
esistente nel museo cesareo, e da altre
nell'appendice da me <span class="fnote">[Thesaur. Novus Inscript., pag. 469, n. 1.]</span> pubblicate, dove
nell'anno seguente <i>Diadumeniano</i> tuttavia
vien detto <i>Cesare</i> e <i>principe della
gioventù</i>, e non già imperadore, nè console,
e tanto meno console per la seconda
volta. Ivi ancora s'incontra Macrino
<i>console</i>, ma senza segno alcuno di aver
egli altra volta tenuta la dignità consolare.
Impostori di medaglie, non men
che d'iscrizioni antiche, non sono mancati
negli ultimi secoli.
</p>

<p>
Scrisse poi Macrino lettere di molta
sommessione al senato, il quale non fece
difficoltà di accettarlo, qualunque egli
fosse: tanto era il piacere di vedersi liberato
dal carnefice Caracalla. Perciò
il proclamarono patrizio romano <span class="fnote">[Capitolinus, in Macrino.]</span>, che
<span class="pagenum"><a name="Page_745" id="Page_745"></a>[745]</span>
nè pur tale era egli in addietro; e gli
conferirono la podestà tribunizia e l'autorità
proconsolare con tutti gli altri
onori. Trovavasi imbrogliato Macrino,
perchè dall'un canto, per non dispiacere
ai soldati, dovea mostrare di amar la
memoria di Caracalla: e, ciò facendo,
disgustava il senato ed innumerabili altri.
Tuttavia cassò alcune leggi ingiuste di
Caracalla, levò via le esorbitanti pensioni
da lui accordate <span class="fnote">[Dio, lib. 78.]</span>, relegò ancora in
un'isola <i>Lucio Priscilliano</i>, famoso per
gli combattimenti da lui bravamente fatti
con assaissime fiere, ma più per le sue
calunnie, che aveano cagionata la morte
di moltissimi cavalieri e senatori, allorchè
era favorito di Caracalla <span class="fnote">[Herodianus, lib. 4.]</span>. Anche
tre senatori, spie d'esso Caracalla, ebbero
il medesimo gastigo, con altri non
pochi di minore sfera. Intanto il re dei
Parti <i>Artabano</i>, messo insieme un formidabile
esercito di fanti e cavalli, entrò
nella Mesopotamia, e veniva a bandiere
spiegate per vendicarsi de' torti a lui
fatti dal perfido Caracalla. Macrino, uomo
di poco cuore, spedì ambasciatori
per placarlo e per trattar di pace. Ma
Artabano mise ad alto prezzo questa
pace, con pretendere il rifacimento delle
terre e città rovinate da' Romani, ed eccessive
somme di danaro in compenso
de' sepolcri guasti e di tanti altri danni
recati al suo paese. Appena ebbe data
questa risposta, che comparve con tutte
le sue forze in faccia ai Romani nelle
vicinanze di Nisibi <span class="fnote">[Dio, lib. 78.]</span>. Due sanguinosissime
battaglie si fecero, dove perì innumerabil
gente, e sempre con isvantaggio
de' Romani. Allora il tremante Macrino
più che mai rinforzò le preghiere per
la pace, ed Artabano ebbe anch'egli i
suoi motivi di concorrere in essa, ma
con venderla ben cara. Scrive Dione,
aver Macrino spesi cinque milioni di
ducatoni per far cessare questa guerra,
con aver anche restituiti i prigionieri e
<span class="pagenum"><a name="Page_746" id="Page_746"></a>[746]</span>
quel bottino che si potè. Se merita in
ciò fede Capitolino <span class="fnote">[Capitol., in Macrino.]</span>, Macrino ebbe da
combattere ancora coi popoli dell'Armenia
e dell'Arabia Felice, ed in ciò mostrò
valore, e fu fortunato. Abbiamo solamente
da Dione ch'egli stabilì la pace
con quel re <i>Tiridate</i>. Sembra poco verisimile
l'altro punto dell'Arabia Felice.
Andarono queste nuove a Roma, e tuttochè
sia da credere che il senato avesse
delle informazioni fedeli de' sinistri successi,
pure serrò gli occhi, e alle lettere
di Macrino, che parlavano di vittoria, e
promettevano ottimo governo, rispose
con pienezza di civiltà e di congratulazioni,
accordandogli il titolo di <i>Partico</i>
e il trionfo, ch'egli nondimeno ricusò,
per non sentire i rimproveri della sua
coscienza. Avvicinandosi poi il verno,
egli sen venne ad Antiochia, e compartì
l'armata per la Soria.
</p>

<hr />

<h2 class="hidden"><a name="CCXVIII" id="CCXVIII"></a>CCXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCXVIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Callisto</span> papa 2.</td>
  </tr>
  <tr>
    <td><span class="sc">Macrino</span> imperadore 2.</td>
  </tr>
  <tr>
    <td><span class="sc">Elagabalo</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Opellio Severo Macrino Augusto</span>
ed <span class="sc">Oclatino Advento</span>.
</p>

<p>
Questo <i>Advento</i> console quel medesimo
è che in compagnia di Macrino
era dianzi prefetto del pretorio, ed avea
ricusato l'imperio. Macrino il compensò
con quest'onore, benchè fosse anch'egli di
bassissima sfera. Non si può ben chiarire
il di lui prenome e nome. Il Relando <span class="fnote">[Reland., Fast. Cons.]</span>,
con produrre una iscrizione assai logora
del Fabretti, il nomina <i>Q. M. Coclatino
Advento per la seconda volta</i>. Non è da
credere ch'egli usasse due prenomi,
o che il suo nome fosse disegnato con
un solo M. Molto meno sussiste ch'egli
fosse stato console un'altra volta <span class="fnote">[Noris, Epist. Cons.]</span>.
Dai frammenti di Dione abbiamo che fu
<span class="pagenum"><a name="Page_747" id="Page_747"></a>[747]</span>
ripreso Macrino per aver creato senatore,
collega nel consolato e prefetto di
Roma <i>Advento</i>, uomo già soldato gregario,
poscia corriere e, poco fa, procuratore.
In vigore di due iscrizioni, da
me <span class="fnote">[Thesaurus Novus Inscript., pag. 354.]</span> altrove pubblicate, è sembrato a
me più verisimile il suo nome <i>Oclatino</i>
che <i>Coclatino</i>. Almen dubbioso, se non
falso, parimente sembra che Macrino
fosse chiamato <i>console per la seconda
volta</i>, come giudicò il Relando. Ci sono
medaglie <span class="fnote">[Mediobarb., in Numism. Imperator.]</span> che il nominano solamente
<i>console</i> in quest'anno; però è da vedere
se legittime sieno l'altre che ci rappresentano
il secondo suo consolato. Passò
Macrino Augusto il verno in Antiochia,
ma senza prender ben le sue misure per
assodar la sua fortuna sul trono. Era
desiderato, era sollecitato a venirsene a
Roma, dove, non ostante i difetti della
sua nascita, si era conceputa non lieve
stima ed amore per lui, sapendo ch'era
uomo di genio moderato ed inclinato
alla giustizia e a far del bene. Fallò egli
non poco <span class="fnote">[Herodianus, lib. 5.]</span> col perdersi tanto nelle
delizie di Antiochia <span class="fnote">[Dio, lib. 78.]</span>. Ad errore ancora
gli fu attribuito l'aver lasciato troppo
tempo unita l'armata senza dividerla, e
senza mandare i differenti corpi alle loro
provincie, giacchè più non si parlava di
guerra. Oltre a ciò, in vece di studiar la
maniera di farsi amare, affettava una
aria di gravità e di altura non convenevole
a chi era salito tant'alto dal basso;
nè si mostrava assai cortese verso i soldati.
Capitolino <span class="fnote">[Capitolin., in Macrino.]</span>, che unì tutto quel
che seppe per iscreditare la di lui memoria,
cel rappresenta crudele anche
nello stesso far la giustizia, e troppo rigoroso
nell'esigere la militar disciplina.
Diedesi inoltre a far degli eccessi di gola,
e divertirsi nei teatri, e dar poche udienze.
Può essere che tale storico alterasse
la verità in più d'un capo. Oltre di che,
<span class="pagenum"><a name="Page_748" id="Page_748"></a>[748]</span>
Lampridio <span class="fnote">[Lampridius, in Elagabalo.]</span> scrive che <i>Elagabalo</i> fece
dire dagli storici d'allora quanto male
mai seppe di esso <i>Macrino</i>. Tuttavia, per
attestato di Dione <span class="fnote">[Dio, lib. 78.]</span>, noi sappiamo che
esso Macrino conferiva i magistrati a
persone inabili ed indegne, e che le sue
parole, al pari dei fatti, non mostravano
ch'egli avesse mai testa e spalle per sostener
con decoro e con utile del pubblico
una sì gran dignità. Ma quello che
finalmente diede il tracollo alla di lui
fortuna, fu che, a riserva de' pretoriani,
il resto dell'armata, la quale mal volentieri
aveva accettato dalle mani di essi
pretoriani questo nuovo Augusto, sempre
più si andò alienando da lui; perchè
osservava in Macrino uno spietato rigore
nel voler rimettere l'antica disciplina
nelle truppe, costringendoli ad
alloggiar sotto le tende anche nel verno,
e sì perchè non cadevano più le frequenti
rugiade di regali, usate verso di loro dal
prodigo Caracalla; ed aveva anche preso
piede il sospetto ch'egli avesse tolto dal
mondo quell'Augusto loro sì caro. Con
questo cuor guasto andavano fra loro
sparlando di Macrino, e trapelava dalle
parole della maggior parte d'essi una
inclinazione a ribellarsi. Solamente mancava
chi alzasse il dito e si facesse capo;
ma questo tale non tardò a presentarsi.
</p>

<p>
Ebbe <i>Giulia Domna Augusta</i>, madre
di Caracalla, Soriana, siccome già vedemmo,
di nazione, una sorella in quelle
parti, appellata <i>Giulia Mesa</i>, da cui erano
nate due figliuole, l'una <i>Giulia Soemia</i>,
e l'altra <i>Giulia Mammea</i> <span class="fnote">[Herod., lib. 4. Dio, Lib. 78. Capitol., in
Macrino.]</span>. Fu
maritata la prima di esse con <i>Vario Marcello</i>,
la seconda con <i>Genesio Marziano</i>,
amendue ricchi signori in Soria, e già
mancati di vita. Giulia Mesa, che tuttavia
era in buona età, stando in addietro
alla corte in compagnia di Giulia
Augusta sua sorella, vi aveva ammassata
<span class="pagenum"><a name="Page_749" id="Page_749"></a>[749]</span>
gran copia di ricchezza; e siccome donna
accorta e spiritosa, gran provvisione
avea fatta di disinvoltura e sperienza
negli affari del mondo. Lasciolla Macrino
in pace, nè tolse un soldo dei tesori
da lei accumulati: laonde ella, dappoichè
fu morta la sorella Augusta, si ritirò
nella città di Emesa, patria sua, colle due
sue figliuole vedove, e con due nepoti, figliuoli
delle medesime. Quello di Giulia
Soemia si appellava <i>Vario Avito Bassiano</i>
(Dione, non so perchè, lo chiama <i>Lupo</i>:
fors'era un soprannome), che noi
vedremo fra poco imperadore col soprannome
di <i>Elagabalo</i>. L'altro, nato da
Giulia Mammea, portava il nome di <i>Alessiano</i>,
il quale, giunto anch'esso all'imperio,
sarà da noi conosciuto col nome
di <i>Severo Alessandro</i>. Bassiano, giunto
all'età di quattordici anni <span class="fnote">[Herodianus, lib. 4.]</span>, era bellissimo
giovinetto, e sacerdote del tempio
del dio Elagabalo, cioè del Sole, benchè
altri dicano di Giove o di Serapide, adorato
in quella città, non già in qualche
immagine o statua, ma in una pietra che
avea la figura di cono o sia di un pane
di zucchero, pietra caduta dal cielo per
felicità di quel popolo. I soldati acquartierati
fuori di Emesa, coll'andare a quel
tempio, e veder in esso e fuori di esso
in superbe vesti e con corona gioiellata
in capo il vaghissimo sacerdote Bassiano,
se n'erano mezzo innamorati. Crebbe
poi a dismisura questo amore, da
che l'accorta Giulia Mesa fece spargere
voce <span class="fnote">[Capitol., in Macrino.]</span> che questo bel giovine era figliuolo
di <i>Caracalla Augusto</i>, mercè del
commercio da lui avuto con <i>Giulia Soemia</i>
figliuola di lei, allorchè dimoravano
tutte in corte. Vera o falsa che fosse questa
voce, commosse non poco i soldati
tra per lo amore che tuttavia nudrivano
verso Caracalla, e per l'odio che portavano
a Macrino. Si aggiunse la fama
delle grandi ricchezze di Giulia Mesa, la
quale ne facea loro una generosa offerta,
se volevano promuovere al trono il giovine
<span class="pagenum"><a name="Page_750" id="Page_750"></a>[750]</span>
Bassiano. Fatto il concerto, ed
uscita ella una notte di Emesa, condusse
il nipote al campo de' soldati, che immediatamente
lo acclamarono <i>Imperadore</i>,
e vestirono di porpora nel dì 16 di
maggio, dandogli il nome di <i>Marco Aurelio
Antonino</i>, soprannominato dipoi
<i>Elagabalo</i> per cagione del suddetto suo
sacerdozio. Da Capitolino e da altri è
chiamato <i>Heliogabalo</i>; sono d'accordo
ora gli eruditi in appellarlo <i>Elagabalo</i>.
Dione <span class="fnote">[Dio, lib. 78.]</span>, all'incontro, lasciò scritto, essere
stata l'esaltazione di questo mentito
figlio di Caracalla opera e maneggio
solamente di <i>Eutichiano</i>, soprannominato
<i>Comazonte</i> a cagion del suo umore
allegro e buffone, già figliuolo di
uno schiavo, e poi liberto degl'imperadori,
uomo screditato al maggior segno
per varii vizii. Costui (seguita a dire
Dione) arditamente trattò l'affare senza
che lo sapessero nè la madre, nè l'avola
di Elagabalo; ma sembra ben più
verosimile il racconto di Erodiano, che
mette incitati i soldati alle sedizione
specialmente per la speranza de' tesori
loro esibiti da Giulia Mesa.
</p>

<p>
Portata a Macrino questa nuova,
mostrò egli nel di fuori di non farne conto,
anzi di ridersene, considerato per
uno scioccherello e ragazzo Elagabalo,
ed atteso particolarmente il nerbo de' suoi
pretoriani e delle altre milizie che il fiancheggiavano.
Scrisse nondimeno questa
novità al senato, e con lettera appellata
puerile da Dione. S'egli fosse stato uomo
di testa e provveduto di coraggio,
nulla più facile era che di affogar quella
ribellione, marciando tosto con tutte le
sue forze contro quel corpo di armata
ribelle, troppo inferiore alla sua, e col
promettere ai soldati il bottino delle ricchezze
di Giulia Mesa. Gli parve sufficiente
rimedio al male lo spedir colà
<i>Ulpio Giuliano</i> perfetto del pretorio con
parte delle milizie <span class="fnote">[Herod., lib. 5. Dio, lib. 78.]</span>. Appena arrivato
colà questo uffiziale, ruppe alcune porte
<span class="pagenum"><a name="Page_751" id="Page_751"></a>[751]</span>
della città, dove si erano ritirati e fortificati
i ribelli; ma non vi volle entrar
per forza, sperando di veder di momento
in momento esposta bandiera bianca.
Questa bandiera non comparve, e durante
la notte si fortificarono così bene i
soldati di dentro, che quando Giuliano,
venuta la mattina, fece dare l'assalto
alle mura, trovò una insuperabile resistenza
negli assediati. Inoltre, si lasciò
vedere quel bel fantoccio di Elagabalo
magnificamente abbigliato sui merli delle
mura e delle torri, gridando i suoi
soldati: <i>Ecco il figliuolo di Antonino</i>,
cioè di <i>Caracalla</i>, e mostrando nel medesimo
tempo i sacchi dell'oro e dell'argento
loro dati da Giulia Mesa.
Quella bella vista, passando in cuore di
chi tanto bene avea ricevuto da Caracalla,
servì d'incanto ai soldati di Macrino,
che, ammutinati anch'essi, trucidarono
i più dei loro uffiziali, e si unirono
con quei di Elagabalo. <i>Giuliano</i> fuggì,
ma raggiunto perdè la vita; e fu così
ardito un soldato, che, posta la di lui
testa entro un sacchetto sigillato col
sigillo del medesimo Giuliano, la portò
a Macrino, fingendo che fosse il capo di
Elagabalo; e mentre quella si sviluppava,
destramente se ne fuggì. Erasi inoltrato
Macrino Augusto sino ad Apamea, aspettando
l'esito della spedizion di Giuliano.
Uditolo sinistro, credono alcuni <span class="fnote">[Goltzius. Mediobarb. Tillemont. Pagius.]</span> ch'egli
creasse allora Augusto il figliuolo
<i>Diadumeniano</i>. Altro non dice Dione <span class="fnote">[Dio, lib. 78.]</span>,
se non che <i>il disegnò Imperadore</i>, e promise
un grosso regalo ai soldati. Però le
monete che ci rappresentano Diadumeniano
<i>Augusto</i> prima di quel tempo e le
lettere citate da Capitolino, o son false
o non vanno esenti da sospetto. Anzi
non pare che vi restasse tempo di battere
nè pur monete in onore di questo
nuovo Augusto, oltre al dirsi da Dione
ch'egli fu <i>disegnato</i> solamente, per aspettarne
probabilmente il consenso dal senato.
<span class="pagenum"><a name="Page_752" id="Page_752"></a>[752]</span>
Erodiano il riconosce fregiato unicamente
col titolo di <i>Cesare</i>.
</p>

<p>
Non si fidò Macrino di fermarsi dopo
la disgrazia di Giuliano in Apamea, e
si mise in viaggio per ritornarsene ad
Antiochia. Ma l'esercito di Elagabalo,
ch'era per tanti desertori cresciuto a
segno di poter fare paura a Macrino,
uscì in campagna, e con isforzate marcie
il raggiunse in un luogo distante circa
trenta miglia da Antiochia <span class="fnote">[Herodianus, lib. 5. Dio, lib. 78.]</span>. Bisognò
venire ad un fatto d'armi correndo il dì
7 di giugno. I pretoriani, siccome bei
pezzi di uomini e gente scelta, erano
superiori di forze; ma i nemici con più
furore combattevano, perchè, perdendo,
si aspettavano la pena della lor ribellione.
Contuttociò, prevalendo i primi, cominciarono
a piegare e a prendere la
fuga gli altri; se non che, scesa dal cocchio
<i>Giulia Mesa</i> colla figlia <i>Soemia</i>, con
lagrime e preghiere tanto fece, che li rispinse
nella mischia. Lo stesso <i>Elagabalo</i>,
il più vile uomo del mondo, comparve
in questa occasione un Marte, perchè a
cavallo e col brando in mano maggiormente
animò i suoi alla pugna. Nulladimeno
si sarebbe anche dichiarata la
vittoria per Macrino, s'egli non fosse
stato figliuolo della paura. Allorchè vide
dubbioso il combattimento, per timore di
essere preso, se restava rotto il suo campo,
abbandonò i suoi per salvarsi ad
Antiochia. Tennero saldo, ciò non ostante,
i pretoriani, finchè Elagabalo, informato
della fuga di Macrino, lo fece loro
sapere, con promettere nello stesso tempo
di conservare ad essi il grado loro, e
di regalargli se si dichiaravano per lui,
siccome seguì. Ciò saputosi da Macrino,
travestito prese le poste alla volta di
Bisanzio, dove se potea giugnere, facea
poi conto di passare a Roma, e di rimettere
in piedi la cadente sua fortuna.
Si mise a passar lo stretto, ed era già
presso a Bisanzio, quando un vento furioso
il rigettò a Calcedonia, dove stette
<span class="pagenum"><a name="Page_753" id="Page_753"></a>[753]</span>
nascoso alcun poco, finchè giunti i corridori
spediti da Elagabalo coll'avviso
della vittoria, fu scoperto e messo in una
carretta per condurlo vivo al vincitore;
ma gittatosi dal carro, e rottasi una
spalla ad Archelaide, città della Cappadocia,
gli fu mozzato il capo e portato
ad Elagabalo, che lo fece porre sopra
una lancia, e girar per tutto il campo
alla vista di ognuno. Terminò <i>Macrino</i> i
suoi giorni in età di cinquantaquattro
anni, dopo aver regnato quasi quattordici
mesi. Mentre <i>Diadumeniano</i> suo figliuolo
era in viaggio, sperando di salvarsi
nel paese de' Parti, raccomandato
dal padre ad Artabano, fu preso anch'egli <span class="fnote">[Lamprid., in Diadumeniano. Herod., lib. 5.
Dio, lib. 78.]</span>,
ed ucciso in età di circa dieci
anni, con che restò solo padrone del
romano imperio <i>Marco Aurelio Antonino</i>,
soprannominato <i>Elagabalo</i>, in cui andiamo
a vedere il più vergognoso ed abbominevol
uomo che sedesse mai sul trono
de' Cesari. Dopo l'union degli eserciti
proclamato di nuovo <i>Imperadore</i>, entrò
come trionfante in Antiochia. Pretendevano
i soldati il sacco di quella innocente
città: la salvò Elagabalo, con promettere
loro cinquecento dramme per
testa; somma che la dovettero pagare
per loro men male i cittadini.
</p>

<p>
Dai frammenti di Dione, pubblicati
dal Valesio <span class="fnote">[Dio, in Excerptis Valesianis.]</span>, abbiamo che esso Elagabalo,
ovvero chi faceva per lui, scrisse
al senato, mandando la lettera a <i>Pollione
console</i>. S'intitolava egli <i>imperadore Cesare
Augusto, figliuolo di Antonino</i> (cioè
di Caracalla), <i>nipote di Severo, Pio, Felice,
dotato della podestà tribunizia e
proconsolare</i>; cosa contraria all'ordine
e all'uso, perchè gli altri principi aveano
aspettata questa autorità dal senato, almen
per un atto di convenienza. Si può
argomentare da ciò quanto abbiam detto
di Diadumeniano creduto Augusto, perchè
non vi fu tempo da poter ricevere
questo titolo dal senato. In essa lettera
<span class="pagenum"><a name="Page_754" id="Page_754"></a>[754]</span>
Elagabalo sparlava forte di Macrino, prometteva
gran cose di sè stesso, protestando
di prendere per suo modello Augusto
e Marco Aurelio. Tutte spampanate
di lui o di chi dettò a lui quella
lettera. Staremo poco ad avvedercene.
E se ne accorsero allora i senatori, perchè
egli a parte scrisse al console <i>Pollione</i>,
che se alcuno facesse opposizione o
resistenza, egli si servisse della forza e
dei soldati ch'erano in Roma. Già erano
afflitti essi senatori per aver perduto
Macrino, principe che non doveva essere
quel tanto sciagurato che Capitolino ci
vuole far credere; e molto più per dover
essere governati da uno sbarbatello
Soriano, non conosciuto da alcuno, o
almen da pochi: il quale senza verun
legittimo titolo, e per una vergognosa
finzione di bastardismo, si era intruso
nel trono cesareo. Tuttavia bisognò chinare
il capo, insegnare alla lor lingua le
acclamazioni e gli elogi ad Elagabalo, e
fino all'odiato Caracalla, vantato suo
padre, e dichiarar nemico pubblico Macrino.
Trovasi qualche iscrizione spettante
a quest'anno in cui si veggono
consoli <i>Antonino</i> ed <i>Advento</i>. Una specialmente
ne produce il Fabretti <span class="fnote">[Fabrettus, Inscript., pag. 637.]</span>: il
che fa intendere, e lo conferma anche
Dione, che <i>Elagabalo</i>, chiamato <i>Marco
Aurelio Antonino</i>, di sua autorità si fece
console in quest'anno, e ciò senza licenza
del senato, con far anche radere
dagli atti pubblici il nome di Macrino, e
mettervi il suo, quasichè egli fin dalle
calende di gennaio fosse stato console
con Advento. Ma noi poco fa abbiam
veduto console in quest'anno anche <i>Pollione</i>.
Forse nelle calende di maggio era
egli stato sostituito a Macrino in quella
insigne dignità. Ardevano intanto di voglia
Mesa e Giulia Soemia, madre del
nuovo Augusto, di rivedere Roma, dove
erano state in delizie ne' tempi addietro,
e però affrettarono verso quella parte
Elagabalo <span class="fnote">[Herodianus, lib. 6.]</span>. Giunto egli coll'armata a
<span class="pagenum"><a name="Page_755" id="Page_755"></a>[755]</span>
Nicomedia, per la stagion troppo avanzata,
quivi si fermò, per proseguire il
viaggio nella prossima ventura primavera.
</p>

<hr />

<h2 class="hidden"><a name="CCXIX" id="CCXIX"></a>CCXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXIX</span>. Indizione <span class="scp">XII</span>.</td>
  </tr>
  <tr>
    <td><span class="sc">Callisto</span> papa 3.</td>
  </tr>
  <tr>
    <td><span class="sc">Elagabalo</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Antonino</span>, soprannominato
<span class="sc">Elagabalo</span>, per la seconda volta e
<span class="sc">Sacerdote</span> per la seconda.
</p>

<p>
Una iscrizione da me <span class="fnote">[Thesaurus Novus Inscription., pag. 355.]</span> riferita porge
qualche barlume per credere che il
secondo console fosse appellato <i>Tiberio
Claudio Sacerdote</i>. Ora mentre tuttavia
dimorava in Oriente l'Augusto Elagabalo,
Dione <span class="fnote">[Dio, lib. 79.]</span> accenna alcuni torbidi, che
dovettero essere di poca conseguenza,
cagionati da chi, avendo veduto salire
all'imperio un Macrino ed un Elagabalo,
benchè sprovveduto di nobiltà, si diede a
tentar delle novità negli eserciti. Furono
costoro ben tosto oppressi. Nè tardò il
nuovo Augusto a dar segni della sua
crudeltà, con uccidere di man propria il
suo aio, pel cui senno e valore avea
conseguita la vittoria di Macrino ed ottenuto
l'imperio: solamente perchè lo
esortava a lasciar le ragazzate. Fece anche
uccidere <i>Giuliano Nestore</i>, già prefetto
del pretorio sotto Macrino, <i>Fabio
Agrippino</i> governatore della Soria, <i>Reano</i>
governator dell'Arabia, <i>Claudio Attalo</i>
presidente di Cipri, e <i>Decio Trajano</i> governator
della Pannonia, non per altro
delitto, che per essersi eglino sottomessi
con prontezza all'usurpato imperio
suo <span class="fnote">[Herodian., lib. 5.]</span>. Durante il verno, ch'egli passò
in Nicomedia, cominciò di buon'ora a
farsi conoscere quel mostro non solo di
crudeltà, come ho già detto, ma anche
di libidine, di capriccio e di leggerezza di
senno, che poi da tutto il mondo fu conosciuto
e detestato. La prima sua pazzia,
<span class="pagenum"><a name="Page_756" id="Page_756"></a>[756]</span>
principio di molte altre, fu l'esser egli
perduto dietro al suo dio Elagabalo, di
cui era stato e pretendeva di voler essere
tuttavia sacerdote. Ne cominciò in essa
Nicomedia a promuovere il culto con
varie feste, portando veste sacerdotale
tessuta di porpora e d'oro, e maniglie
e gioielli, e corona a guisa di mitra o
tiara fregiata d'oro e di gemme. Questo
abito all'orientale, pieno di lusso, era il
suo favorito; gli facea nausea il vestire
alla romana o alla greca, chiamando i
lor abiti troppo vili, perchè fatti di lana;
laddove egli li voleva di seta: cosa assai
rara e preziosa in que' tempi. Lasciavasi
anche vedere fra i sonatori di timpani
e di pive, e faceva il ballerino nei sacrifizii
a quel ridicolo dio. Giulia Mesa
sua nonna, a cui dispiacevano forte
queste sue puerilità, non mancò di riprenderlo,
col mettergli davanti il discredito
in cui incorrerebbe con sì
straniere vesti comparendo a Roma. Più
che mai si ostinò a volerla a suo modo,
perch'egli non badava se non a chi gli
stava intorno per adularlo. Affine poi di
provare quanto egli si potesse promettere
dalla sommession de' Romani ad ogni
suo volere, fattosi dipingere in quel
l'abito sfarzoso e forestiere di sacerdote
insieme col dio da lui adorato, mandò a
Roma quel ritratto, comandando che si
appendesse nella sala del senato, e che
ad ogni assemblea de' padri s'incensasse,
con ordine ancora a tutti i ministri sacri
di Roma che nei loro sacrifizii prima
degli altri dii nominassero il suo dio
Elagabalo. Fu ubbidito, e questo servì
a far conoscere in Roma il di lui esterior
portamento, prima che vi arrivasse;
ed, arrivato che fu, a non maravigliarsene.
</p>

<p>
Comparve dunque il folle giovinastro
in quella gran città, e l'unica cosa
che fece meritevol di lode <span class="fnote">[Dio, in Excerpt. Valesianis.]</span>, fu l'attener
la promessa da lui fatta di non punir
chicchessia che avesse operato o parlato
contra di lui finchè Macrino visse. Diede
<span class="pagenum"><a name="Page_757" id="Page_757"></a>[757]</span>
al popolo il congiario solito a darsi dai
novelli regnanti; ed è da credere che
allora, se non prima, impetrasse dal senato
il titolo di <i>Augusta</i> a <i>Giulia Mesa</i>
avola sua, ed a <i>Giulia Soemia</i> sua madre,
che a noi vien dipinta da Lampridio <span class="fnote">[Lampridius, in Elagabalo.]</span>
per donna avvezza a mettersi
sotto i piedi l'onestà e l'onore. Volle
appunto Elagabalo, nella sua prima comparsa
in senato, che i senatori pregassero
la medesima sua madre di sedere presso
i consoli, e di dire il suo parere a guisa
degli altri senatori: novità non più veduta
ne' tempi addietro, e che non si
praticò se non sotto questo capriccioso
giovane Augusto. Costituì anche un senato
di donne nel monte Quirinale, capo
di cui era la stessa Soemia, acciocchè
quivi si trattassero e decidessero gl'importantissimi
affari della repubblica femminina.
Quivi poi furono fatti dal senato
consulti ridicoli intorno alle precedenze
e mode donnesche; e fu deciso qual foggia
di vesti s'avesse a portare; quale
delle dame precedere, quale baciar l'altra,
ed a chi competesse carrozza colle
mule, a chi coi buoi. Ad alcune era conceduto
l'andare a cavallo, ad altre solamente
il cavalcare asinelli, e ad altre
il farsi portare in seggetta. Fra queste
seggette ancora fu decretato chi la potesse
avere intarsiata di avorio, e chi di
argento, e chi coperta di pelle; e si determinò
a chi fosse lecito il portar oro
e gemme nelle scarpette. Quanto allo
stesso Elagabalo <span class="fnote">[Dio, lib. 79. Herodianus, lib. 5. Lamprid.,
in Elag.]</span>, i suoi gran pensieri
cominciarono ad impiegarsi tutti per introdurre
ed ampliare il culto del suo dio
in Roma. Fece venir da Emesa quel pezzo
di pietra a guisa di cono, in cui si facea
credere ai popoli insensati che si
adorava il dio Sole; e fabbricò per questo
un suntuosissimo tempio. Noi il troviamo
nelle medaglie <span class="fnote">[Goltzius, Numism. Mediobarb., in Numism.
Imper.]</span> intitolato <i>sacerdote
<span class="pagenum"><a name="Page_758" id="Page_758"></a>[758]</span>
dote del dio Sole Elagabalo</i>. Si era egli
messo in capo di ridurre tutta la religione,
cioè tutte le superstizioni dei Gentili
Romani, al culto di questo solo favorito
suo nume. Pretendeva in oltre,
come lasciò scritto Lampridio pagano,
di tirare ad onorar questo dio anche la
religion de' Giudei e de' Samaritani, e infin
la <i>divozion de' Cristiani</i>: dal che certo
erano ben lontani i nemici dell'idolatria,
e massimamente gli adoratori di Gesù
Cristo. Pensava ancora di trasportare in
quel tempio, e forse anche trasportò, tutto
quello che di più sacro e raro si trovava
negli altri tempi, come il fuoco di
Vesta, la statua di Cibele, lo scudo di
Marte, il Palladio, e simili altre superstiziose
memorie della divozion de' Gentili.
Se queste novità e violenze dispiacessero
ai Romani, amanti degli antichi falsi loro
dii e delle inveterate loro superstizioni,
facilmente ognuno sel può figurare. E un
gran dire dovea essere in Roma, al mirare
tolta la mano al suo Giove altitonante
da questa forestiera divinità. Abbiamo
ancora da Erodiano che Elagabalo intorno
a quel suo tempio fece ergere
molti altari, ne' quali ogni dì sagrificava
una gran copia di buoi e di pecore, e
si spandevano infiniti fiaschi di vino del
migliore e più vecchio che fosse in Roma,
vedendosi scorrere a ruscelli quel
vino e quel sangue per terra. Bisognava
che di tanto in tanto i senatori e cavalieri
assistessero a quei sagrifizii, e vi
facessero anche le funzioni più vili, con
tener sulla testa i piatti d'oro e d'argento
dorato, ne' quali si mettevano le
viscere delle vittime, e coll'andar vestiti
alla forma dei sacerdoti orientali. Intanto
l'imperadore conduceva i cori intorno
agli altari fra lo strepito d'innumerabili
musicali strumenti, e colle donne di Fenicia
che ballavano battendo cembali e
timpani. Ed ecco ove era giunta la maestà
di un imperadore e di un senato romano.
</p>

<p>
<span class="pagenum"><a name="Page_759" id="Page_759"></a>[759]</span>
</p>

<hr />

<h2 class="hidden"><a name="CCXX" id="CCXX"></a>CCXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXX</span>. Indizione <span class="scp">XIII</span>.</td>
  </tr>
  <tr>
    <td><span class="sc">Callisto</span> papa 4.</td>
  </tr>
  <tr>
    <td><span class="sc">Elagabalo</span> imperadore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Antonino Elagabalo</span> per
la terza volta ed <span class="sc">Eutichiano Comazonte</span>.
</p>

<p>
Questo <i>Eutichiano</i>, soprannominato
<i>Comazonte</i>, quel medesimo è che, secondo
Dione, cooperò più degli altri alla
esaltazione di Elagabalo. Per ricompensa
fu creato prefetto del pretorio e poi
console, benchè di razza abbietta, per
essere di condizion servile e libertina.
Pretendono alcuni ch'egli in quest'anno
si abbia ad appellar <i>console per la seconda
volta</i>; ma non ne abbiamo sicuri
fondamenti. Scrive bensì Dione <span class="fnote">[Dio, lib. 79.]</span>, aver
egli ottenuto tre volte il consolato: il
che si può credere seguito ne' due seguenti
anni per sostituzione. Altresì fuor
di dubbio è ch'egli esercitò tre volte la
carica di prefetto di Roma. Niun'altra
applicazione si prendeva il folle Elagabalo
dei pubblici affari di Roma e delle provincie,
se non per vendere le cariche e
i magistrati a persone talvolta vili ed infami.
Quel tempo che gli restava dopo le
sue grandi occupazioni in promuovere
il culto del suo caro nume, tutto lo impiegava
in isfogar la sua libidine, che
forse non ebbe pari nel mondo. Il regno
suo non giunse a quattro anni, e pure
più e più mogli prese <span class="fnote">[Herodian., lib. 5. Dio, lib. 79.]</span>. La prima fu
<i>Giulia Cornelia Paola</i>, delle più illustri
famiglie di Roma, sposata con gran solennità
e con regali al popolo e ai soldati,
ma ripudiata ben presto ed anche
spogliata del titolo di Augusta e degli
altri onori di chi era stata moglie di un
imperadore. Sposò egli dipoi <i>Giulia Aquilia
Severa</i>, vergine Vestale, con iscandalo
e mormorazion grande dei Romani, dicendo
egli di aver ciò fatto, affinchè da
lui pontefice e da una sacerdotessa di
<span class="pagenum"><a name="Page_760" id="Page_760"></a>[760]</span>
Vesta nascessero dei figliuoli divini. Se
ne stufò dopo ben poco tempo, perchè
rivolse gli occhi ad <i>Annia Faustina</i>, bellissima
donna, nipote di Marco Aurelio
Augusto, e moglie allora di <i>Pomponio
Basso</i>. Per averla in libertà, fece sotto
altro pretesto morire il di lei marito, e
sposolla. Discacciò ancor questa, e ne
prese poi delle altre, delle quali non
sappiamo il nome con tornare in fine
ad <i>Aquilia Severa</i>. Ma questo fu il meno
delle bestiali sue stravaganze. Abbandonossi
egli ad ogni eccesso ed infamia di
impudicizia. Nè a me convien di entrare
in sì fatta cloaca, nè onesto cristiano
lettore potrebbe aver piacere d'intendere
tutto ciò che in questo genere lasciarono
scritto gli storici Dione e Lampridio,
ma non senza orrore di lor medesimi.
Basta dire che la malizia unita colla
pazzia arrivò a tali sozzure, che non
cadrebbono ora in mente di persone anche
le più pratiche dell'infame regno
della disonestà. Arrivò egli in fine a sposar
pubblicamente l'un dopo l'altro due
vilissimi giovani, con far mille pazzie,
cioè Jerocle carrozziere ed Aurelio Zotico,
figliuolo di un cuoco; e però egli
vestiva da donna, e voleva essere appellato
la signora Regina. Di più non
occorre per ravvisare che pezzo di forsennato
e d'infame fosse Elagabalo Augusto.
E pure con questi effemminati
costumi si vedeva unita anche la crudeltà <span class="fnote">[Dio, lib. 79.]</span>.
Solamente perchè con qualche
cenno mostrarono di non approvare le
di lui bestiali operazioni, egli fece levar
la vita a <i>Peto Valeriano</i> e a <i>Silio Messalla</i>.
Lo stesso fine ebbero altri ancora dei
suoi più amici e confidenti, perchè osarono
di esortarlo a vivere con più onestà
e moderazione. In onore ancora del
suo dio fece scannar molti garzoni nobili <span class="fnote">[Lampridius, in Elagabalo.]</span>,
scelti da tutta l'Italia, nella guisa
che si faceva delle bestie, per osservar
le viscere loro.
</p>

<p>
<span class="pagenum"><a name="Page_761" id="Page_761"></a>[761]</span>
</p>

<hr />

<h2 class="hidden"><a name="CCXXI" id="CCXXI"></a>CCXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXXI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Callisto</span> papa 5.</td>
  </tr>
  <tr>
    <td><span class="sc">Elagabalo</span> imperadore 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Grato Sabiniano</span> e <span class="sc">Claudio Seleuco</span>.
</p>

<p>
Più che mai andò continuando le sue
sordidezze e follie l'Augusto Elagabalo <span class="fnote">[Dio, in Excerptis Vales.]</span>,
nelle quali consumò gran copia
d'oro trovato nell'erario principesco, e
nè pur bastavano al lusso e alla lussuria
sua le rendite del pubblico. Ne' borghi di
Roma <span class="fnote">[Herod., lib. 5.]</span> avea fatto fabbricare un altro
tempio di gran magnificenza. Venuto il
settembre, conduceva colà a spasso il suo
dio, cioè quella pietra, di cui abbiam
parlato, posta sopra di un carro tutto
ornato di oro e di pietre preziose, e tirato
da candidissimi cavalli. Andava innanzi
il folle Augusto, tenendo le briglie
in mano, colla testa volta all'idolo, e
camminando sempre all'indietro. Era
composta la processione di tutto il popolo,
che portava le statue degli dii di
Roma, ed ogni cosa più rara de' templi,
con fiaccole accese in mano e corone in
capo; e veniva fiancheggiato dalla cavalleria
e fanteria di Roma. Finita poi la
solenne funzione, saliva l'imperadore
nelle altissime torri del tempio, e di là
gittava alla plebe vasi d'oro e d'argento,
e vesti e panni di varie sorte: il che
finiva colla morte di parecchi affogati
nella calca, o trapassati dalle lance dei
soldati. Passò poi la sua sfrenatezza più
oltre, perchè, non volendo essere da meno
di Nerone e degli altri abbominevoli
suoi predecessori, la notte travestito e
con un cappellino in capo girava per le
osterie e pei bordelli, facendo delle insolenze.
Aprì anche un postribolo nello
stesso palazzo. Sovente facea il carrozziere
alla presenza di tutti i cortigiani
e di molti senatori: de' senatori, dico,
ch'egli nulla stimava, solendo chiamarli
<i>schiavi togati</i>. Più spesso facea il ballerino,
<span class="pagenum"><a name="Page_762" id="Page_762"></a>[762]</span>
non solamente nell'orchestra, ma
ne' sagrifizii ed in altre pubbliche funzioni.
Di questo passo camminava lo
scapestrato Augusto, perduta affatto ogni
riverenza al suo grado, e divenuto, per
le sue infami lascivie, l'obbrobrio del
mondo: quando gli saltò in capo di dar
moglie al suo dio Elagabalo. Scelse a
questo effetto <span class="fnote">[Herod., lib. 5.]</span> la statua della dea Urania,
o sia Celeste, venerata in Cartagine,
oggetto di gran divozione ad ogni città
dell'Africa. Era essa dea creduta la Luna;
e però il pazzo imperadore diceva,
ch'essendo quel suo dio il Sole, non
potea darsi matrimonio più proprio e
convenevol di questo. Quant'oro e cose
preziose si trovarono in quel tempio di
Cartagine, tutto volle portato a Roma,
acciocchè servisse di dote al suo dio.
Giunta poi quella statua, ordinò che in
Roma e per tutta l'Italia si facessero
feste ed allegrezze, affin di onorar le
nozze di questi numi. Non era egli un
imperador da legare?
</p>

<p>
Qui racconta Dione <span class="fnote">[Dio, lib. 75.]</span> uno strano
avvenimento, appartenente a questi
tempi, di cui potè egli essere ben informato,
trovandosi allora in Bitinia.
Sulle rive del Danubio comparve un
personaggio, creduto da esso Dione un
dio, cioè un demonio, che diceva di
essere Alessandro il Grande, quale veramente
pareva all'aspetto ed all'abbigliamento.
Seco menava quattrocento
persone, portanti in mano dei tirsi, e
addosso pelli, come si solea dipignere
Bacco, ed imitanti quel dio e le baccanti
colle lor danze e follie. Passò per
la Mesia e per la Tracia, senza far male
ad alcuno; nè i pubblici ministri nè i
soldati gli si opposero mai; anzi tutte
le città, per dove andò, gli preparavano
l'alloggio, e somministravano quanto gli
bisognava. Arrivato a Bisanzio, passò lo
stretto, e venuto a Calcedonia, dopo
aver quivi creato un sacerdote, disparve,
senza apparire che ne fosse divenuto.
<span class="pagenum"><a name="Page_763" id="Page_763"></a>[763]</span>
Ma un altro Alessandro, non già immaginario
come questo, si vide in questi
medesimi tempi in Roma <span class="fnote">[Herod., lib. 5. Dio, lib. 79.]</span>. <i>Giulia Mammea</i>,
figliuola anch'essa di Giulia Mesa,
siccome di sopra accennammo, avea un
figliuolo appellato <i>Alessiano</i>, cugino, per
conseguente, dell'Augusto Elagabalo, ma
giovinetto di ottimi costumi ed affatto
diversi da quel mostro regnante. Già
dicemmo che donna accorta fosse <i>Giulia
Mesa</i>. Costei, osservando le tante pazzie
ed infamie del nipote Augusto, per le
quali cominciò anch'ella ad odiarlo, ben
considerò ch'egli non potea durare sul
trono, e che presto o tardi farebbe il
fine degli altri troppo screditati imperadori,
e ch'ella con esso rimarrebbe spogliata
dell'autorità, con pericolo anche
di peggio. Prese dunque ad esaltar l'altro
nipote <i>Alessiano</i>; e per ben condurre il
disegno, destramente insinuò ad Elagabalo,
che giacchè egli era occupato nella
divozione verso il suo gran dio, ben sarebbe
lo scegliere persona che per lui
accudisse ai pubblici affari; e questo doversi
prendere dalla casa propria, e non
altronde, proponendogli infine il cugino
Alessiano. Piacque ad Elagabalo questa
proposizione, e però entrato un dì in
senato coll'avola <i>Mesa</i> e con la madre
<i>Soemia</i>, dichiarò che adottava per suo figliuolo
Alessiano, dandogli il titolo di <i>Cesare</i>
ed il nome di <i>Alessandro</i>, spacciando
che ciò faceva per ordine del suo dio Elagabalo.
Disegnollo ancora console per
l'anno prossimo venturo. Risero i Romani
al vedere ch'egli in età di circa diciassette
anni voleva intitolarsi il padre del
cugino, che già era in età di tredici o quattordici
anni. Dione gli dà anche più età che
allo stesso Elagabalo. Tuttavia tanto i senatori
che i soldati di buon cuore accettarono
il novello Cesare, già consapevoli
del di lui buon naturale. E l'astuta Mesa,
per renderlo vieppiù caro a' soldati, divulgò
dappertutto, che anche questo suo
nipote era figliuolo di Antonino Caracalla:
finzione, la quale poi prese un sì fatto
<span class="pagenum"><a name="Page_764" id="Page_764"></a>[764]</span>
piede, che laddove si tenea Elagabalo
per un falso figliuolo di esso Caracalla,
Alessandro comunemente veniva creduto
nato da lui.
</p>

<hr />

<h2 class="hidden"><a name="CCXXII" id="CCXXII"></a>CCXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXXII</span>. Indizione <span class="scp">XV</span>.</td>
  </tr>
  <tr>
    <td><span class="sc">Urbano</span> papa 1.</td>
  </tr>
  <tr>
    <td><span class="sc">Alessandro</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Antonino</span> detto <span class="sc">Elagabalo</span>
per la quarta volta e <span class="sc">Marco Aurelio
Alessandro Severo</span>.
</p>

<p>
Terminò in quest'anno il pontificato
e la vita <i>san Callisto</i> papa, con riportare
la gloriosa corona del martirio, ed ebbe
per successore nella cattedra pontificia
<i>Urbano</i>. Da che <i>Elagabalo</i> ebbe alzato
alla dignità cesarea il cugino <i>Alessandro</i> <span class="fnote">[Dio, lib. 79. Herod., lib. 5.]</span>,
per qualche tempo continuò a
favorirlo ed amarlo. Ma cominciò a poco
a poco a raffreddarsi questo amore, e
giunse egli ancora a mirarlo di mal
occhio e a pentirsi dell'adozione fatta.
E ciò per due motivi. L'uno, perchè
voleva addestrarlo ai suoi infami costumi,
e pretendeva che seco si unisse a
ballare, e a far da sacerdote con quelle
sue barbariche fogge di vestiti. Alessandro,
di natural grave, e di mente ormai
capace di ben discernere il ridicolo e
l'indecente nelle azioni del cugino Augusto,
non si sentiva voglia d'imitarlo.
Oltre a ciò, <i>Mammea</i>, donna savia, sua
madre, il distornava da somiglianti eccessi <span class="fnote">[Lamprid., in Alexandro.]</span>.
Lo aveva essa allevato con
gran cura fin da' primi anni, provvedendolo
di ottimi maestri sì per le lettere
che per gli esercizii cavallereschi
e militari, senza lasciar passare un giorno
in cui nol facesse studiare. Per maestro
della lingua greca avea avuto <i>Nebone</i>,
per la rettorica <i>Serapione</i>, per la
filosofia <i>Stilione</i>. Ebbe poi in Roma per
maestro della lingua latina <i>Scaurino</i>,
uomo rinomatissimo nella sua professione,
per la rettorica <i>Giulio Frontino</i>,
<span class="pagenum"><a name="Page_765" id="Page_765"></a>[765]</span>
<i>Bebio Macrino</i> e <i>Giulio Graniano</i>. Servirono
ancora ad ammaestrarlo nell'erudizione
<i>Valerio Cordo</i>, <i>Lucio Veturio</i> ed <i>Aurelio
Filippo</i>, che scrisse poscia la di lui
vita. L'altro motivo, per cui si svegliò
o crebbe il mal animo e lo sdegno di
Elagabalo contro il cugino Alessandro,
fu il cominciar ad avvedersi che i soldati
più genio ed amore mostravano al figlio
adottato che al padre. Era in fatti succeduto
che le tante pazzie e l'infame
vita di questo sfrenato Augusto aveano
generata nausea fino negli stessi soldati,
gente per altro di buono stomaco.
E, all'incontro, mirando essi la saviezza
e moderazione del giovinetto <i>Alessandro</i>,
quanto sprezzavano e già odiavano il
folle Augusto, altrettanto di stima ed
amore aveano conceputo pel sì ben costumato
Cesare. Pertanto la nata gelosia
in cuor di Elagabalo il portò a tentar
varie vie di levarlo dal mondo col veleno,
col ferro o in altre guise. A questa
indegna azione sollecitò chiunque gli stava
appresso con promesse di grandi
ricompense <span class="fnote">[Herodianus, lib. 5.]</span>. Tutti osservarono una
fedeltà onorata verso di Alessandro, e
tutti i tentativi del barbaro imperadore
ad altro non servirono che a rendere
più cauta per la conservazion del figliuolo
<i>Giulia Mammea</i> sua madre, la quale
lo istruì di non prendere alcun cibo o
bevanda che venisse dalla parte di Elagabalo,
e facevagli preparar la mensa
solamente da persone di sperimentata
onoratezza. Fece Elagabalo levargli d'appresso
tutti i maestri, esiliandone alcuni,
ed altri uccidendoli; e pur questo
a nulla servì. Potevano le spade dei
suoi soldati appagar la crudel voglia di
Elagabalo; ma, oltre al professar essi
dell'amore per Alessandro, e all'avergli
verisimilmente giurata anche fede in riconoscerlo
per figliuolo dell'imperadore,
Alessandro segretamente li regalava; e
però niun d'essi volea macchiarsi le
mani nel di lui sangue innocente. <i>Giulia
Mesa</i> anch'ella andava scoprendo tutti i
<span class="pagenum"><a name="Page_766" id="Page_766"></a>[766]</span>
disegni e le trame del cattivo nipote, e
destramente preservava il buono, con
non lasciarlo uscire in pubblico <span class="fnote">[Dio, lib. 79.]</span>. Accortosi
finalmente Elagabalo della inutilità
di queste occulte macchine, determinò
di venire a guerra aperta. Mandò
pertanto ordine al senato di togliere ad
Alessandro il titolo e la dignità di <i>Cesare</i>,
e di cassare la di lui adozione. Allorchè
in senato fu letta questa polizza <span class="fnote">[Lamprid., in Elagabalo.]</span>,
niuno de' padri seppe trovar parola da dire.
Se ubbidissero, nol so; ben so che
tutti amavano Alessandro, e detestavano
in lor cuore la violenza dell'indegno regnante.
Certo niun male avvenne ad
Alessandro dalla parte de' soldati. Spedì
loro Elagabalo lo stesso ordine, per cui
cominciarono a fremere non meno i
pretoriani che le altre milizie <span class="fnote">[Herod., lib. 5. Dio, lib. 79.]</span>; e perchè
videro arrivar gente che cominciò
a cancellar le iscrizioni poste alle statue
d'esso Alessandro, già erano vicini a
prorompere in una sedizione. Vi fu anche
una man d'essi soldati che corse
al palazzo, con apparenza di voler uccidere
Elagabalo <span class="fnote">[Lampridius, in Elagabalo.]</span>. Avvisatone il coniglio
imperadore, si nascose in un cantone
dietro ad una tappezzeria, ed inviò
<i>Antiochiano</i> prefetto del pretorio a pacificarli.
Poscia, perchè durava la commozione
nel quartier de' pretoriani, colà
si portò Elagabalo in persona, per quetare
il rumore, insieme col suddetto prefetto.
Non si vollero mai arrendere i soldati,
finchè Elagabalo non diede parola di
cacciare dal palazzo e gastigar colla
morte Jerocle, Gordo ed altri scellerati
suoi cortigiani, che lui di stolto aveano
fatto diventare stoltissimo. Arrivò <span class="fnote">[Dio, lib. 79.]</span> a
tanta viltà Elagabalo, che piangendo dimandò
loro in grazia Jerocle, cioè colui
che portava il nome infame di suo marito,
dicendo che più tosto uccidessero
lui stesso che quel suo caro ministro.
<span class="pagenum"><a name="Page_767" id="Page_767"></a>[767]</span>
L'accordo in fine fu conchiuso, con
patto che Elagabalo mutasse vita, e fosse
assicurata la vita di Alessandro, nè
alcuno degli amici di Elagabalo andasse
a visitarlo, per timore che non gli nuocessero
o nol conducessero ad imitare
gli sregolati costumi del corrotto Augusto.
Secondo Lampridio <span class="fnote">[Lamprid., in Elagabalo.]</span>, succederono
queste cose nell'anno precedente.
</p>

<p>
Era restato pien di veleno per tali
avvenimenti l'indegno Elagabalo, e però,
venuto il primo dì di questo anno, in
cui doveva egli col cugino Alessandro
procedere console, non si volle muovere
di camera, se non che l'avola e la madre
tanto dissero, con fargli temer imminente
una sollevazion delle milizie,
che solamente a mezzodì con esso Alessandro
andò a prendere il possesso della
dignità consolare. Ma non volle passar
al Campidoglio a compiere la funzione,
e convenne che il prefetto di Roma la
compiesse, come se non vi fossero consoli.
Non sapea digerire Elagabalo il veder
così limitata l'autorità sua imperiale,
e molto meno che al dispetto suo
e sugli occhi suoi vivesse l'odiato Alessandro.
Però andava cercando nuove
maniere di levarlo di vita; ed ora solamente
fu, secondo Erodiano <span class="fnote">[Herod., lib. 5.]</span>, che tentò
di torgli il titolo e la dignità di <i>Cesare</i>.
Fece partir di Roma all'improvviso tutti i
senatori <span class="fnote">[Lamprid., in Elagabalo.]</span>, acciocchè non osassero
opporsi ai suoi malvagi disegni. E perchè
<i>Sabino</i>, senator gravissimo, era restato
in città, diede ordine ad un centurione
che andasse ad ammazzarlo. Per buona
fortuna costui pativa di sordità, e credendo
che l'ordine fosse per l'esilio,
non ne fece di più. Per comandamento
poi di esso Elagabalo, era ridotto Alessandro
a starsene chiuso in casa, nè
ammetteva udienze. Da lì a poco tempo,
volendo il folle ed insieme furbo imperadore
scandagliare qual disposizione si
potesse aspettar dai soldati, qualora facesse
<span class="pagenum"><a name="Page_768" id="Page_768"></a>[768]</span>
ammazzar Alessandro, fece correr
voce ch'esso <i>Cesare</i> era vicino per
malattia a mancar di vita. Grande fu il
bisbiglio, maggiore dipoi la commozion
delle milizie, gridando moltissimi di essi
che volevano vedere Alessandro Cesare.
Perciò si chiusero ne' lor quartieri, nè
più volevano far le guardie al palazzo
cesareo. Imminente era una terribil sollevazione,
se Elagabalo, preso seco in
carrozza Alessandro, non fosse ito al
loro campo. Apertegli le porte, il condussero
al loro tempio, unendosi intanto
molti strepitosi viva per <i>Alessandro</i>, pochi
per <i>Elagabalo</i>. L'ultima pazzia di
questo imperadore fu che, essendosi egli
trattenuto in quel tempio la notte, nella
mattina seguente, che fu il dì 7 (altri
vogliono nel dì 9 di marzo, altri più tardi,
ma Lampridio chiaramente sta colla
prima opinione), fece istanza che fossero
ammazzati alcuni di coloro che aveano
gridato: <i>Viva Alessandro</i>. Così irritati da
questo pazzo ordine rimasero i soldati,
che a furia si sollevarono contra di lui.
Fuggì Elagabalo, e si nascose in una
cloaca, luogo degno di lui; ma, avendolo
trovato, lo uccisero, e seco <i>Soemia</i> sua
madre, ch'era in sua compagnia, e molti
dei suoi iniqui ministri. Fra questi si
contarono i due prefetti del pretorio ed
<i>Aurelio Eubulo</i> da Emesa, presidente della
sua camera, scorticator della gente, che
dalla plebe, sollevata anch'essa, e dai soldati
tagliato fu a pezzi. Nella stessa rovina
restò involto <i>Fulvio</i> prefetto di Roma, e
l'infame Jerocle. Di tanti suoi obbrobriosi
cortigiani, potenti presso di lui, non si
salvò che uno. Furono trascinati per la
città i cadaveri dell'ucciso Augusto e di
sua madre; poi quello di esso Elagabalo
gittato fu nel Tevere. Fece il senato radere
dalle iscrizioni a lui poste il nome
di Antonino, cotanto da lui disonorato,
ed egli da lì innanzi non con altro nome
fu menzionato che di <i>falso Antonino</i>, di
<i>Sardanapalo</i> e di <i>Tiberino</i>, o pur di <i>Vario
Elagabalo</i>. Così, dopo aver questo
scapestrato giovine regnato tre anni,
<span class="pagenum"><a name="Page_769" id="Page_769"></a>[769]</span>
nove mesi e qualche giorno, colla più vituperosa
vita che mai si udisse, ricevette
una più vituperosa morte, pena convenevole
ai suoi molti delitti. E in questa
maniera restò libera da un famoso mostro
Roma e l'imperio. Lampridio <span class="fnote">[Lampridius, in Elagabalo.]</span>
vien poi descrivendo le strane invenzioni
della golosità di Elagabalo, nelle quali
impiegava egli grosse somme d'oro,
perchè superò le cene di Apicio e di Vitellio.
Le altre pazzie della sua lussuria
si mette egli ancora ad annoverare che
non meritano luogo nella presente storia;
e però passo a ragionare del novello
imperador de' Romani, cioè di <i>Alessandro</i>,
che immediatamente dopo la
morte di <i>Elagabalo</i> fu riconosciuto imperadore,
per parlarne nondimeno solamente
all'anno seguente.
</p>

<hr />

<h2 class="hidden"><a name="CCXXIII" id="CCXXIII"></a>CCXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXXIII</span>. Indizione <span class="scp">I</span>.</td>
  </tr>
  <tr>
    <td><span class="sc">Urbano</span> papa 2.</td>
  </tr>
  <tr>
    <td><span class="sc">Alessandro</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Mario Massimo</span> per la seconda
volta e <span class="sc">Lucio Roscio Eliano</span>.
</p>

<p>
Dappoichè tolta dal mondo fu la peste
dell'impuro Elagabalo nell'anno
precedente, <i>Marco Aurelio Severo Alessandro</i>,
che si trovava nel quartiere dei
pretoriani, con alte voci fu da essi proclamato
<i>Imperadore Augusto</i> <span class="fnote">[Idem, in Alexandro.]</span>, e condotto
fra i viva del popolo al palazzo
cesareo. Di là passò egli al senato, dove
con allegrissimi concordi voti fu confermato
a lui l'imperio, e conferita la podestà
tribunizia e proconsolare col nome
di <i>padre della patria</i>. Tutto ciò fatto ad
un tempo stesso, parte perchè il titolo
di <i>Cesare</i> già a lui dato gli avea acquistato
il diritto a questi onori, e parte perchè
la conosciuta sua morigeratezza gli
avea preventivamente conciliato l'amore
d'ognuno. L'essere egli stato perseguitato
da Elagabalo avea servito a renderlo
più caro tanto ai soldati che ai
<span class="pagenum"><a name="Page_770" id="Page_770"></a>[770]</span>
senatori, tutti oramai troppo stomacati
della sozza e pazza vita di quell'Augusto
animale. Leggonsi in Lampridio le nobili
acclamazioni fatte dal senato ad Alessandro,
unite alle detestazioni dell'infame
suo predecessore. Volevano quei
padri ch'egli assumesse il nome di <i>Antonino</i>
assai conveniente al suo buon
naturale; ma egli con bella grazia si mostrò
non ancor degno di portare un sì
venerabil nome. Molto più ricusò il titolo
di <i>Grande</i>, esibitogli dal senato, per
unirlo a quel di <i>Alessandro</i>, con dire di
meritarlo molto meno, perchè nulla di
grande avea operato fin qui: la qual moderazione
di animo gli acquistò più credito
che se lo avesse accettato. Il nome
di <i>Marco Aurelio</i> non si sa bene se lo
assumesse perchè fu adottato da Elagabalo
che usava quel nome, o pure perchè
fu creduto figliuolo di Caracalla,
appellato anch'esso <i>Marco Aurelio</i>. Quanto
al nome di <i>Severo</i>, verisimilmente lo
prese egli per essere (falso o vero che
fosse) nipote di Severo Augusto, e non
già, come vuole il suddetto Lampridio,
pel suo vigore e costanza nell'esigere
la militar disciplina dai soldati. Di questa
sua fermezza e rigore egli diede i segni,
non già sui principii del suo governo,
ma nel progresso del tempo; e
noi abbiam le monete <span class="fnote">[Mediobarbus, in Numismat. Imper. I.]</span> anche nell'anno
precedente, nelle quali è chiamato
<i>Marco Aurelio Alessandro Imperadore</i>.
Che età avesse egli allorchè fu assunto
al trono, non si può decidere. Erodiano <span class="fnote">[Herodian., lib. 5.]</span>
gli dà circa tredici anni. Dione <span class="fnote">[Dio, lib. 79.]</span>,
siccome già accennai, il fa maggiore
di età di Elagabalo: il che se si
accorda, egli avrebbe avuto più dieciotto
anni. Quel che sappiam di certo, era
egli molto giovinetto, e perciò tanto più
dee comparire mirabil cosa ch'egli sì
lodevolmente cominciasse, e più gloriosamente
proseguisse il governo del
romano imperio. Certo l'età sua e la
<span class="pagenum"><a name="Page_771" id="Page_771"></a>[771]</span>
poca sperienza del mondo non erano
sul principio bastevoli a sostener con
onore un tal peso; e il senato avea
già fatto un decreto che niuna donna
potesse da lì innanzi sedere in senato.
Perciò la vecchia sua avola <i>Giulia Mesa</i>,
e la madre sua <i>Giulia Mammea</i>, desiderose
della vera gloria del nipote e figliuolo,
o scelsero esse, o pur vollero <span class="fnote">[Herodianus, lib. 6.]</span>
che il senato eleggesse sedici senatori, i
più riguardevoli per l'età, per la saviezza
e dottrina, e per probità dei costumi,
che si trovassero in Roma, i quali
servissero di assessori e consiglieri al
giovinetto principe. Così fu fatto <span class="fnote">[Lamprid., in Alexandro.]</span>. Fra
gli altri scelti si contano <i>Ulpiano</i>, <i>Celso</i>,
<i>Modestino</i>, <i>Paolo</i>, <i>Pomponio</i> e <i>Venuleio</i>, insigni
giurisconsulti; <i>Fabio Sabino</i>, Catone
dei suoi tempi; <i>Gordiano</i>, che fu poi imperadore,
<i>Catilio Severo</i>, <i>Elio Sereniano</i>,
<i>Quintilio Marcello</i> ed altri, tutti personaggi
di sperimentata integrità. Nè il
savio giovine Augusto da lì innanzi solea
dire o far cosa alcuna in pubblico
senza la loro approvazione: maniera di
governo quanto lontana dalla tirannica
precedente, tanto più cara al senato, al
popolo ed ai soldati. Dal consiglio di
uomini tanto onorati e saggi fu creduto
che procedesse la gloria del suo principe,
e la felicità da lui procurata ai suoi
popoli. La prima plausibil azione sua fu
di restituire ai templi le statue e robe
preziose tolte loro dal capriccioso predecessore,
e di bandire da Roma il dio
Elagabalo, o sia quella ridicola pietra,
con rimandarla al suo paese di Emesa.
Quindi nettò la corte da un prodigioso
numero di persone inutili o ridicole,
o la maggior parte infami, che aveano
in addietro servito all'oscena ed abbominevol
vita di Elagabalo. Tutti i di lui
nani, buffoni, musici, commedianti, eunuchi
ed altri di peggior condizione, si
videro esposti alle fischiate del popolo,
o donati agli amici, o venduti come
schiavi o banditi. Si stese il medesimo
<span class="pagenum"><a name="Page_772" id="Page_772"></a>[772]</span>
espurgo al senato e a tutte le cariche
e ministeri civili conferiti dal malvagio
Elagabalo ad uomini vili, inabili ed anche
infami. Tutti costoro tornarono alla
lor primiera bassa fortuna, e furono a
quella dignità e a quegli uffizii promosse
persone dabbene, intendenti delle leggi
e gelose del proprio onore. Si vide rifiorire
anche la milizia, con darsi gl'impieghi
più onorevoli a chi avea dato
maggiori pruove del suo valore e della
sua prudenza nelle passate congiunture.
In questa maniera non andò molto che
si vide risorgere ad un tranquillo e
felicissimo stato Roma e l'imperio romano,
tanto sconvolto e svergognato in
addietro dal ribaldo e stolto Elagabalo.
</p>

<hr />

<h2 class="hidden"><a name="CCXXIV" id="CCXXIV"></a>CCXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXXIV</span>. Indizione <span class="scp">II</span>.</td>
  </tr>
  <tr>
    <td><span class="sc">Urbano</span> papa 3.</td>
  </tr>
  <tr>
    <td><span class="sc">Alessandro</span> imperadore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Giuliano</span> per la seconda volta e
<span class="sc">Crispino</span>.
</p>

<p>
Forse non è ben certo che <i>Giuliano</i>
fosse console <i>per la seconda volta</i>, essendovi
leggi, fasti ed un marmo <span class="fnote">[Thesaurus Novus Inscription., pag. 355,
num. 3.]</span>
che non vi mettono questa giunta. Camminava
con felicità il governo di Roma
tra per l'inclinazione al bene e alle
opere virtuose che seco portava il giovane
imperador Alessandro, e per la
saviezza e vigilanza de' suoi ministri e
consiglieri, principalmente di <i>Domizio
Ulpiano</i>, celebratissimo giurisconsulto,
creato poscia da lui prefetto del pretorio.
Non lasciavano <i>Giulia Mesa</i> sua
avola e <i>Giulia Mammea</i> sua madre, amendue
decorate del titolo di <i>Auguste</i> <span class="fnote">[Lampridius, in Alexandro.]</span>,
di vegliare alla buona condotta
e preservazion dai vizii di esso lor nipote
e figliuolo, studiandosi sopra tutto di
tener lontani gli adulatori, gran peste
delle corti, e chiunque potea guastar
il cuore del ben educato principe. E pur
<span class="pagenum"><a name="Page_773" id="Page_773"></a>[773]</span>
con tutta la loro attenzione s'introdussero
presso di lui alcune persone di questa
mala razza, le quali colle lor persuasioni
e cabale cotanto gli screditarono, come
un giogo intollerabile, la dipendenza sua
da quei consiglieri, che lo indussero a
non più ascoltarli. Ma durò poco questo
suo sviamento, perchè, conosciuta la lor
malizia, li cacciò, e feceli anche gastigar
dal senato secondo il merito loro, con
attaccarsi più di prima a coloro che
poteano farlo regnare con giustizia ed
onore. Ancorchè fosse di buon'ora ispirato
ad Alessandro l'abborrimento
alla disonestà, e servissero a lui di un
vivo specchio della deformità di questo
vizio gli eccessi di suo cugino Elagabalo;
e tuttochè egli in fatti avesse sempre
in orrore i delitti contra della castità,
talmente che la storia non fa giammai
menzione ch'egli trasgredisse le leggi
prescritte in ciò dagli stessi Gentili:
pure avrebbe potuto il bollore della gioventù
tirarlo fuor di cammino. Per questo
gli fu data in moglie una dama della
primaria nobiltà di Roma, a cui prese
affetto, e rendeva ogni conveniente onore,
con favorire assaissimo nel medesimo
tempo il suocero suo. Erodiano <span class="fnote">[Herod., lib. 5.]</span>
non ne lasciò a noi il nome, nè sappiamo
il tempo in cui egli si ammogliò per la
prima volta, e nè pur le seguenti. Ma
che? <i>Mammea</i> sua madre, che dopo la
morte di <i>Giulia Mesa</i>, mancata di vecchiaia,
voleva essere l'arbitra del figliuolo,
non soffrì lungo tempo che la nuora si
fosse impossessata cotanto del cuore del
figliuolo, e godesse al pari di lui il titolo di
<i>Augusta</i>; e però cominciò a maltrattarla sì
fattamente, e seco il di lei padre, che questi,
benchè amato non poco da Alessandro,
si ritirò un dì nel quartier dei soldati
dicendo di render grazie all'imperadore
dei benefizii a lui compartiti, ma senza
voler più comparire alla corte; e qui
sfogò la sua collera contro di Mammea,
divolgando tutte le ingiurie a lui fatte
e alla figliuola. Tal fu di poi la prepotenza
<span class="pagenum"><a name="Page_774" id="Page_774"></a>[774]</span>
di Mammea, che fece ammazzar
lui, e relegare in Africa la infelice
nuora. Se questo è vero, non è da credere
che <i>Mammea</i> fosse cristiana, come
han pensato alcuni <span class="fnote">[Orosius. Cedrenus. Vincentius Lirinensis.
Casaubonus et alii.]</span>, perchè ella veramente
ebbe del latte cristiano, ed
ascoltò Origene, come attesta Eusebio <span class="fnote">[Eusebius, Histor. Eccles., lib. 6. cap. 16,]</span>.
Ma potrebbe essere che Erodiano non
sapesse tutte le particolarità ed i motivi
di quel fallo. Lampridio <span class="fnote">[Lampridius, in Alexandro.]</span> certamente
scrive, coll'autorità di Desippo
istorico, che Marziano suocero di Alessandro
gli tese delle insidie per ammazzarlo;
ma che, scoperto il fatto, costui
fu ucciso, e scacciata la moglie Augusta.
Aggiunge altrove il medesimo Lampridio
che un Ovinio Camillo, senatore
di antica famiglia, tramò una ribellione,
e se n'ebbero le pruove. Il buon imperadore,
in vece di punirlo, il fece chiamar
a palazzo, lodò il suo zelo pel pubblico
bene, e poi nel senato il dichiarò
partecipe dell'imperio, cioè gli diede il
nome di <i>Cesare</i> e gli ornamenti imperiali.
Avea detto prima lo storico stesso
che al suddetto <i>Marziano</i> suocero fu
dato il titolo di <i>Cesare</i>. Quel Camillo
dipoi nella spedizione di Alessandro
contro i Barbari rinunziò, e gli fu permesso
di ritirarsi in villa, dove lungo
tempo visse; ma in fine fu fatto uccidere
dall'imperadore, perchè era uomo militare
ed amato assai dai soldati. Truovasi
del buio in questi fatti; ma vi è
tanto barlume che basta a far dubitare
che giusto motivo non mancasse a Mammea
di atterrare il suocero del figliuolo,
e la nuora ancora, caso che anch'essa
fosse stata partecipe della fellonia del
padre. Oltre di che, lo stesso Lampridio
scrive che un tal avvenimento vien da
alcuni riferito ai tempi di Traiano. Che
Alessandro sposasse <i>Memmia</i>, figliuola
di <i>Sulpizio</i> stato console, lo abbiamo
<span class="pagenum"><a name="Page_775" id="Page_775"></a>[775]</span>
dal suddetto Lampridio. Forse questa fu
la seconda sua moglie. Trovasi anche
nelle medaglie <span class="fnote">[Mediobarbus, in Numismat. Imperat.]</span> una <i>Sallustia Barbia
Orbiana Augusta</i>, ed hanno inclinato
alcuni letterati <span class="fnote">[Spanhemius, de Praestantia et Usu Numismatum.]</span> a crederla moglie
del medesimo Alessandro imperadore.
Ma trovandosi in quelle medaglie CONCORDIA
AVGVSTORVM, parole significanti
l'esistenza allora di più di un
Augusto, a me non sembra verisimile
la loro opinione.
</p>

<p>
et cap. 21.
</p>

<hr />

<h2 class="hidden"><a name="CCXXV" id="CCXXV"></a>CCXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXXV</span>. Indizione <span class="scp">III</span>.</td>
  </tr>
  <tr>
    <td><span class="sc">Urbano</span> papa 4.</td>
  </tr>
  <tr>
    <td><span class="sc">Alessandro</span> imperadore 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Fosco</span> per la seconda volta e <span class="sc">Destro</span>.
</p>

<p>
Sempre più andavano riconoscendo
i Romani la felicità propria nell'essere
loro toccato un sì buono imperadore,
qual fu Severo Alessandro. Ed era tale
principalmente, perchè si erano ben radicati
nel cuore di lui i principii della
religione: virtù, di cui se sono scarsi, e
peggio se mancanti i rettori dei popoli,
troppo facile è, per non dir certo, che
la lor vita abbonderà d'iniquità e di
azioni malfatte. Falsa, non v'ha dubbio,
era quella religione che non conosceva il
vero Dio, e adorava insensati dii e creature
o demonii. Tuttavia non può negarsi
che questo principe, quantunque
nato ed allevato nella idolatria, non
avesse in sè dei lodevoli principii, perchè
amava, temeva ed onorava, per quanto
poteva, la divinità, e tutto ciò che
si credeva allora che avesse qualche cosa
di Dio <span class="fnote">[Lampridius, in Alexandro.]</span>. Appena era egli levato,
che nel tempio del palazzo andava a rendere
il culto ai suoi dii con dei sacrifizii.
Quivi teneva le statue di essi e delle
anime credute sante dai ciechi Gentili,
come Orfeo, Alessandro il Grande, Apollonio
Tianeo. Quel che più merita la
<span class="pagenum"><a name="Page_776" id="Page_776"></a>[776]</span>
nostra attenzione, si è che vi conservava
anche la statua di <i>Gesù Cristo</i>, e
colle altre l'adorava. Può ben credersi
che Mammea Augusta sua madre, la
quale avea imparato a conoscere in
Soria la santità della religion cristiana,
ma senza mai abbandonare la falsità
dell'etnica, ne avesse inspirato del
rispetto ed amore anche al figliuolo.
Per questo venerava egli <i>Cristo</i>, ed anche
<i>Abramo</i>. Anzi, siccome attesta Lampridio
scrittore pagano, egli meditava di
alzare un tempio al medesimo Cristo,
e di farlo ricevere per Dio; ma gli si
opposero i zelanti del Paganesimo, con
dire di aver consultato intorno a ciò gli
oracoli, e riportato per risposta, che, se
ciò si facesse, tutti abbraccerebbono il
Cristianesimo, e converrebbe chiudere
ogni altro tempio. Mai più non disse il
demonio, padre della bugia, una verità
più luminosa di questa. Avea ancora
Alessandro sovente in bocca quella insigne
massima, imparata più probabilmente
dai Cristiani che dai Giudei: <i>Non
fare agli altri quello che non vorresti
fatto a te stesso</i>. E questa fece anche
scrivere nel palazzo cesareo e in varie
fabbriche a lettere maiuscole. Avendo
anche i Cristiani occupato un luogo
pubblico, per farvi una chiesa, e pretendendolo
gli osti di lor ragione, con
suo rescritto dichiarò l'imperadore:
<i>Essere meglio che Dio ivi in qualunque
maniera si adorasse, che se ne servissero
gli osti</i>: segno che già in Roma si fabbricavano
e si tolleravano templi al vero
Dio. Di qui poi venne, ch'egli lasciò
in pace i Cristiani, e sotto di lui crebbe
molto di fedeli la Chiesa. Quei che morirono
martiri in questi tempi furono
vittime de' malvagi governatori delle
provincie, che senza saputa e permissione
del principe <span class="fnote">[Eusebius, Histor. Eccles., lib. 6, cap. 28.]</span> non lasciavano di
trovar pretesti per uccidere gli odiati
Cristiani.
</p>

<p>
Sempre ancora professò l'Augusto
Alessandro a sua madre <i>Mammea</i> un
<span class="pagenum"><a name="Page_777" id="Page_777"></a>[777]</span>
rispetto singolare, anzi tale che passò
all'eccesso. Se crediamo ed Erodiano <span class="fnote">[Herodian., lib 6.]</span>,
questo solo difetto gli si potè opporre,
cioè che troppo amava la madre, sino
ad ubbidirla, suo malgrado, in cose che
non trovava ben fatte. Perciò potente
era ella nel governo, e fu al pari di
<i>Giulia</i> di Severo intitolata <i>madre delle
armate, del senato e della patria</i>. Certo
non mancò essa giammai di dar dei
buoni avvertimenti al figliuolo; fu nulladimeno
tacciata di avidità della roba
altrui: il che andava ella scusando
presso il figliuolo, con dirgli che accumulava
quell'oro per di lui servigio,
affinchè avesse di che regalare i soldati.
Ma accumulandone talvolta per
vie illecite, ed empiendone i proprii scrigni,
se ne lagnava poi Alessandro, senza
potervi nondimeno rimediare: tanta
era la riverenza che professava a chi gli
avea data la vita. Onesti poi erano i
divertimenti suoi. Amava la musica, si
dilettava della geometria, dipingeva assai
bene, sonava varii strumenti, cantava,
ancora con bella voce e con garbo, ma
solamente in camera sua e nella privata
conversazion degli amici. Talvolta a cavallo,
talora a piè facea delle buone passeggiate;
gli piaceva anche la caccia e la
pesca. Una delle cure di sua madre fu
sempre quella di tenerlo occupato e
lontano dall'ozio. Nè pregiudicavano
punto i divertimenti suoi al pubblico
governo <span class="fnote">[Lampridius, in Alexandro.]</span>. Gli erano portati gli affari
smaltiti prima dai saggi suoi consiglieri,
ed era facile lo sbrigarli. Ma quando occorrevano
cose di molta importanza e
premura, vi assisteva, levandosi anche
prima del sole, e stava nel consiglio le
ore intere senza mai annoiarsi o stancarsi.
Impiegava anche talvolta il tempo
che gli restava dopo gli affari in leggere
libri, essendogli spezialmente piaciuti in
greco quel di <i>Platone</i> della Repubblica,
e in latino quei di <i>Cicerone</i> degli Uffizii,
o sia dei Doveri e della Repubblica.
<span class="pagenum"><a name="Page_778" id="Page_778"></a>[778]</span>
Dilettavasi ancora di leggere degli oratori
e dei poeti, e massimamente le
poesie di <i>Orazio</i> e di <i>Sereno Sammonico</i>,
da lui conosciuto ed amato. Ma
sopra le altre letture era a lui cara
quella della vita di Alessandro il Macedone,
per istudiarsi d'imitarlo dove
potea, condannando nondimeno in lui
l'ubbriachezza e la crudeltà verso gli
amici. Dopo la lettura esercitava il corpo
in tirar di spada, in lotte discrete, in
giuochi ch'esigevano del moto: tutte
maniere proprie per conservar la sanità.
Andava anche, secondo l'uso d'allora,
al bagno, dopo il quale faceva un
po' di colezione, differendo talvolta il
prender cibo dipoi sino alla cena. Nulladimeno
l'ordinario suo stile era di
pranzare; e ne' pranzi suoi non compariva
nè sordidezza nè lusso, ma bensì
un bell'ordine, cibi semplici, piatti ben
puliti, e quel che occorreva per satollare
e non per aggravare lo stomaco. Solamente
nei dì di festa si accresceva alla
tavola un papero, e nelle maggiori solennità,
tutto il grande sfarzo era la
giunta di uno o due fagiani o di due polli.
Oro non volle mai nella sua mensa, e
tutto il suo vasellamento d'argento consisteva
in ducento libbre. Occorrendone
di più nelle occasioni, se ne facea prestar
dagli amici. Se solo si cibava, teneva
un libro a tavola, e leggeva, se pur
non facea leggere. Ma più spesso voleva
seco a pranzo degli uomini dotti,
e particolarmente <i>Ulpiano</i>, dicendo <i>che
più gli faceano pro i ragionamenti loro
eruditi, che le vivande</i>. Allorchè dovea
far de' pubblici banchetti, anche da
questi volea bandito lo sfoggio, portandosi
solamente i piatti consueti, ma
aumentati a proporzione dei convitati.
Per altro non gli piacea quella gran
turba, perchè dicea <i>di parergli di mangiar
nel teatro o nel circo</i>. Costumarono
alcuni Augusti, ed era anche
in uso presso i grandi, di aver commedianti
o buffoni intorno alle lor tavole
per divertirsi. L'innocente suo trastullo
<span class="pagenum"><a name="Page_779" id="Page_779"></a>[779]</span>
era di veder combattimenti di pernici e
di altri piccioli animaletti. Una sola, per
altro innocente, particolarità di lui parve
strana, cioè ch'egli sommamente si dilettò
di aver nel suo palazzo varie uccelliere
di fagiani, paoni, galline, anitre e
pernici, e spezialmente di colombi, dicendosi
che ne nudrisse fin venti mila.
Dopo le applicazioni si ricreava in veder
questi volatili; ed affinchè non gli
fosse attribuito a scialacquamento, tenea
dei servi, che colle nova, coi polli e coi
piccioni cavavano tanto da far le spese
a tanto uccellame. Ma qui non è finito il
ritratto di questo buon imperadore. Il
resto lo riserbo all'anno seguente, giacchè
il pacifico felice stato dell'imperio
romano in que' tempi non somministra
avvenimento alcuno alla storia.
</p>

<hr />

<h2 class="hidden"><a name="CCXXVI" id="CCXXVI"></a>CCXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXXVI</span>. Indizione <span class="scp">IV</span>.</td>
  </tr>
  <tr>
    <td><span class="sc">Urbano</span> papa 5.</td>
  </tr>
  <tr>
    <td><span class="sc">Alessandro</span> imperadore 5.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Severo Alessandro Augusto</span>
per la seconda volta e <span class="sc">Lucio
Aufidio Marcello</span> anch'egli per la
seconda.
</p>

<p>
Il Relando <span class="fnote">[Reland., in Fastis Consul.]</span>, il Bianchini <span class="fnote">[Blanchin., ad Anastas. Biblioth.]</span> e il
padre Stampa <span class="fnote">[Stampa, in Fastis.]</span> chiamano il secondo
console <i>Caio Marcella Quintiliano per la
seconda volta</i>, fidandosi di una iscrizione
pubblicata dal Gudio. Dispiacemi
sempre di dovere ripetere che le merci
gudiane son dubbiose, nè possono prestar
sicuro fondamento alla erudizione.
Una iscrizione stampata dal marchese
Maffei <span class="fnote">[Maffejus, Antiquit. Gall.]</span>, e da me riferita nella mia
Raccolta <span class="fnote">[Thesaurus Novus Inscript., pag. 356, n. 2.]</span>, benchè corrosa, vo io credendo
che ci abbia conservato il vero
nome di esso console. Tutti i fasti e varie
leggi ci danno <i>Marcello</i> console in
quest'anno. S'egli avesse portato il
<span class="pagenum"><a name="Page_780" id="Page_780"></a>[780]</span>
cognome di <i>Quintiliano</i>, non <i>Marcello</i>, ma
<i>Quintiliano</i> lo avrebbono appellato gli
antichi. Miriamo ora l'Augusto Alessandro
nella vita civile. Mirabil cosa fu il
vedere com'egli odiasse il fasto, e quasi
dimentico del sublime suo grado, amasse
di uguagliarsi a' suoi cittadini.
Spesso andava ai pubblici bagni a lavarsi
dove concorreva anche il resto del popolo;
e nel suo palazzo si facea servire
unicamente dai suoi servi. A chiunque
dimandava udienza, e a chi de' nobili di
buona fama veniva per salutarlo, era
sempre la porta aperta; nè voleva egli
che s'inginocchiassero davanti a lui, come
dianzi esigeva il vanissimo Elagabalo,
ma che gli facessero quello stesso saluto
che si usava co' senatori, chiamandolo
col proprio nome, e senza nè pur chinare
il capo. Il fare altrimenti veniva
da lui interpretato per adulazione, e
metteva in burla chi faceva troppi complimenti
o eccedeva in ossequio. Talvolta
ancora licenziò in collera taluno di
questi falsi adoratori. Per la stessa ragione
non potea soffrire, e teneva per una
pazzia, coll'esempio di Pescennio Negro,
l'ascoltar poeti ed oratori che facessero
il di lui panegirico. Volentieri bensì
porgea le orecchie a coloro che contavano
i fatti degli uomini illustri <span class="fnote">[Lampridius, in Alexandro.]</span>, e
sopra tutti di Alessandro il Macedone,
de' buoni imperadori e de' famosi Romani.
Vietò il dare a lui il titolo di <i>Signore</i>,
ed ordinò che si scrivesse alla sua persona
come si faceva ai particolari, colla
giunta del solo nome d'<i>Imperadore</i>, cioè,
come già si stilava ne' tempi di Cicerone.
Fece pubblicare che non entrasse a salutarlo
chi sapeva di non essere innocente.
Specialmente ciò era detto per
gli ministri e nobili ladri. La maniera di
trattar co' suoi amici era di molta familiarità
e franchezza, pregandoli sempre
di sedere presso di sè: il che indispensabilmente
praticava coi senatori. Quanta
fosse le sua moderazione, principalmente
si riconosceva nelle udienze, perchè si
<span class="pagenum"><a name="Page_781" id="Page_781"></a>[781]</span>
mostrava cortese ed affabile verso di
ognuno. Niuno partiva da lui malcontento,
nè passava mai giorno senza che
egli facesse qualche atto di bontà. Ed
ammalandosi chi era amato da lui, ancorchè
di basso ordine, amorevolmente
andava a visitarlo. Perchè poi <i>Mammea</i>
la madre e <i>Memmia</i> sua moglie gli dicevano
che quella tanta cortesia esponeva
allo sprezzo la sublime sua dignità: <i>Può
essere</i>, rispondeva, <i>ma certo la rende più
sicura e di maggior durata</i>. Alcuni
de' suoi più cari obbligava a venire a
pranzo con lui; e di chi non veniva, dimandava
conto con bella grazia. Tanto
alla tavola che alle udienze si trovava
sempre di buon umore, e non mai in
collera; e diceva le sue burle, ma senza
punture. Esigeva che gli amici gli dicessero
liberamente il lor sentimento; e
dicendolo, gli ascoltava con attenzione,
correggendo poscia proprii i difetti. Colla
stessa libertà diceva anch'egli dov'essi
mancavano; e ciò non mai con fasto ed
asprezza.
</p>

<p>
Il suo vestire era semplice e modesto,
senza oro e senza perle, imitando in ciò
la moderazion di Severo, ed abborrendo
la vanità di Elagabalo, che voleva guernite
di perle infino le scarpe. Soleano
essere gli abiti suoi di color bianco, e
non di seta, che costava allora assaissimo.
Dicea <i>che le gemme convenivano
solo alle donne; e che le stesse donne,
senza eccettuarne l'imperadrice, doveano
essere contente di poche</i>. Avendo un ambasciador
d'Oriente donate due perle di
mirabil grossezza e bellezza all'Augusta
sua moglie, cercò di venderle; e perchè
non si trovò compratore, ne formò due
orecchini alla statua di Venere, con dire
<i>che l'imperadrice darebbe troppo cattivo
esempio portando addosso cose di tanto
prezzo</i>. Con questo esempio arrivò egli
a correggere il lusso degli uomini, siccome
anche l'Augusta consorte quello delle
donne. Fece inoltre Alessandro ristorar
molte fabbriche di Traiano, ma con rimettere
dappertutto il nome di esso
<span class="pagenum"><a name="Page_782" id="Page_782"></a>[782]</span>
primo autore. Quanto affetto poi egli
sempre ebbe ai buoni, altrettanto odio,
o, per dir meglio, abborrimento, portava
ai cattivi. Un certo <i>Settimio</i>, che scrisse
la vita di questo impareggiabile Augusto,
attestava che egli specialmente si sentiva
tutto commovere, e s'infiammava in volto,
incontrandosi in giudici che fossero
in concetto di ladri. Accadde che un
<i>Settimio Arabino</i>, senatore famoso per sì
fatto vizio, e liberato sotto Elagabalo,
comparve un dì con gli altri a salutarlo.
<i>O dii immortali!</i> gridò allora Alessandro,
<i>Arabino non solamente vive, ma vien
anche in senato! Spera forse costui da
me un buon trattamento? Mi dee ben egli
tenere per un pazzo e scimunito</i>. Non vi
era parente o amico ch'egli potesse tollerare,
se si lasciavano trasportare ad
azioni disonorate, e massimamente se
per interesse vendevano la giustizia, riguardando
egli costoro come i più perniciosi
nimici del pubblico. Però li faceva
processare e punire: o se pur s'induceva
a far loro la grazia, la godevano con
patto che si ritirassero; <i>perchè</i>, siccome
egli diceva, <i>a lui più cara era la repubblica
che qualsivoglia privata persona</i>.
Così ad un suo segretario, perchè portò
al consiglio il sommario falso di un processo,
egli fece tagliare i nervi delle dita,
acciocchè più non potesse scrivere, e
relegollo in un'isola. Venne in mente
ad un nobile, altre volte processato per
le sue mani poco nette, di farsi raccomandar
caldamente da alcuni re o
principi stranieri che erano alla corte, per
ottenere una carica militare. Tali furono
le loro istanze, che l'Augusto Alessandro
non seppe negar la grazia. Ma da
lì innanzi tenne così ben gli occhi addosso
a costui, che fra poco si scoprì
una sua ruberia. Fece egli esaminar lo
affare in presenza di que' medesimi principi,
tuttavia dimoranti in Roma, e il
reo fu convinto e confesso. Dimandò
allora a que' principi che gastigo si
desse nel loro paese a sì fatte persone:
<i>La croce</i>, risposero essi; ed in effetto,
<span class="pagenum"><a name="Page_783" id="Page_783"></a>[783]</span>
per sentenza de' suoi medesimi protettori,
fu colui condannato alla croce, senza
che alcuno si potesse lagnare del
rigor di Alessandro. E non è già che
questo buon imperadore non fosse inclinato
alla clemenza. Certamente niun
senatore a' tempi suoi, benchè delinquente,
perdè la vita; ed egli incaricava
i giudici di procedere il più di rado
che si potesse contra dei rei alla pena
della morte e al confisco dei beni. Ma,
premendogli il pubblico bene, voleva
che la giustizia avesse il luogo nei casi
bisognosi di esempio. E perchè Erodiano <span class="fnote">[Herodian., lib. 6.]</span>
scrive che il suo imperio fu
senza sangue, Lampridio <span class="fnote">[Lampridius, in Alexandro.]</span> ragionevolmente
lo interpreta de' soli senatori;
e tanto più attestando il medesimo Erodiano,
che a niuno sotto di lui fu levata
la vita, senza essere stato prima conosciuto
giuridicamente dai tribunali il
suo delitto, ed emanata la condanna.
</p>

<hr />

<h2 class="hidden"><a name="CCXXVII" id="CCXXVII"></a>CCXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXXVII</span>. Indizione <span class="scp">V</span>.</td>
  </tr>
  <tr>
    <td><span class="sc">Urbano</span> papa 6.</td>
  </tr>
  <tr>
    <td><span class="sc">Alessandro</span> imperadore 6.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Albino</span> e <span class="sc">Massimo</span>.
</p>

<p>
Di gravi dispute sono state fra gli eruditi
intorno al prenome e nome di questi
consoli. Inclinò il cardinal Noris <span class="fnote">[Reland., Fast. Cons.]</span> a
credere il primo <i>Marco</i> o <i>Numerio Nummio
Albino</i>, ma con conghiettura priva
di forza. Il Relando <span class="fnote">[Idem, ibid.]</span> e il padre Stampa <span class="fnote">[Stampa, in Fastis.]</span>,
recata in mezzo una iscrizione
del Gudio, appellarono questi consoli
<i>Lucio Albino</i> e <i>Massimo Emilio Emiliano</i>.
Ma possiamo noi fidarci dei marmi gudiani?
Impropria cosa è che in quella
iscrizione abbia il prenome <i>Albino</i>, e non
lo abbia l'altro console. Più improprio
è che il secondo console sia chiamato
<i>Massimo Emilio Emiliano</i>. Non è nome
<span class="pagenum"><a name="Page_784" id="Page_784"></a>[784]</span>
di famiglia <i>Massimo</i>. E se l'ultimo
suo cognome fosse stato <i>Emiliano</i>, le
leggi e i fasti lo avrebbono notato con
esso, e non già con quello di <i>Massimo</i>.
Tre leggi, che hanno <i>Albino ed Emiliano</i>,
non son da contrapporre a tante altre,
che portano <i>Albino et Maximo</i>. Si potrebbe
solamente sospettare che quell'<i>Emiliano</i>
fosse sustituito a <i>Massimo</i>. Sempre
nei decreti del senato si riteneva uno
stile, nè si mutava, se non si cambiava
console. Continuiamo ora a vedere come
si regolasse verso del pubblico il buon
imperadore Alessandro. Merita ben più
la vita sua che quella del Macedone di
esser letta dai principi, per imparar ciò
che talvolta non sanno <span class="fnote">[Lampridius, in Alexandro.]</span>. Procurava
egli a tutto suo potere la felicità de' popoli,
non solo coll'astenersi dall'imporre
nuovi aggravii, ma con istudiarsi di sminuire
i già imposti. In fatti ridusse ad un
terzo quel che si pagava sotto Elagabalo
per le gabelle, di maniera che dieci in
vece di trenta si cominciò a pagare. Pensava
anche di fare di più, ma non glielo
permisero le necessità del pubblico. Non
si sa ch'egli istituisse altro dazio che
sopra i banchieri, orefici, pellicciai e
quei delle altre arti. Questo nondimeno
dovea essere leggiera cosa, perchè Lampridio
lo chiama <i>vectigal pulcherrimum</i>.
E questo non per farlo colar nella sua
borsa, ma perchè il ricavato servisse al
mantenimento delle terme, cioè dei pubblici
bagni, che erano allora in gran credito
ed uso; il che vuoi dire che tal
dazio tornava in comodo solamente del
pubblico stesso. Volle si aggiugnesse olio
ad esse terme, acciocchè anche di notte
se ne potesse valere il popolo: il che
dianzi non si faceva; e fu poi abolito da
<i>Tacito imperadore</i>, perchè se ne abusava
la gente cattiva. Levò anche affatto interamente
qualche dazio, solito a pagarsi
in Roma. Nè già favoriva egli il fisco in
pregiudizio del popolo e della giustizia;
anzi odiava tutti i ministri del fisco e
<span class="pagenum"><a name="Page_785" id="Page_785"></a>[785]</span>
delle dogane, e li chiamava un <i>male necessario</i>.
Uso suo fu di cambiarli spesso,
sperando forse che i nuovi sulle prime
opererebbono con più discretezza e meno
ingiustizia. In beneficio de' poveri
sminuì le usure; e se i senatori prestavano
per cavarne frutto, ne' primi anni
del suo governo, voleva che loro non si
pagasse usura, ma solamente un regalo,
ad arbitrio di chi prendeva in prestanza
il danaro. Poscia ridusse al sei per cento
le usure di essi senatori, e senza altro
regalo; laddove gli altri per lo più esigevano
il dodici. Dava egli stesso danari
a prestanza a' poveri, e senza volerne
frutto; anzi si contentava che coi frutti
ch'essi ricavavano degli stabili comperati
col di lui danaro, gli fosse restituito il
capitale. Teneva egli esatto registro di
tutto. E se gli veniva a notizia che talun
de' suoi conoscenti in bisogno di pecunia
gli avesse o nulla o poco chiesto in prestito,
il faceva chiamare per dimandargli
conto di sì poca speranza e confidenza
in lui.
</p>

<p>
Del resto non era egli di coloro che
non credono l'economia e il risparmio
una virtù da principe. Anche in essi è
virtù, se ciò non fanno per risparmiare
ai suoi popoli gli aggravii, e per impiegare
in benefizio e sollievo del pubblico
stesso il loro risparmio. Regolavasi appunto
così l'Augusto Alessandro, il quale
era assai persuaso che il principe dee
far da economo del danaro che si cava
dai sudori de' sudditi, e non già da padrone
per impiegarlo ne' suoi capricci e
divertimenti. Perciò egli risecò tutte le
spese e i salariati inutili della corte, ritenendo
solamente la servitù necessaria
con decenti e non isfoggiate paghe. Solea
dire <i>che la gloria e grandezza di un imperio
consiste non già nella magnificenza,
ma nelle buone forze</i>, cioè, a mio credere,
nell'aver ricchi sudditi e valorose
milizie. Quanto ai soldati ne parleremo
più a basso. Per conto de' sudditi, favorì
Alessandro non poco la mercatura, concedendo
esenzioni a tutti i trafficanti.
<span class="pagenum"><a name="Page_786" id="Page_786"></a>[786]</span>
Attese all'accrescimento e all'abbondanza
dell'annona, mandata in malora dall'impuro
Elagabalo, e la rimise in piedi
colla sua borsa. Il donativo dell'olio, che
Severo Augusto ogni anno faceva al popolo,
e che il suddetto Elagabalo avea
molto assottigliato, fu da lui rimesso nel
primiero suo essere. Era anche il popolo
romano a parte una volta del governo
e delle rendite della repubblica. Dappoichè
si alzarono gl'imperadori, siccome
di sopra accennammo, gran tempo durò
il dare alla plebe di tanto in tanto qualche
congiario, ed ogni anno tante misure
di grano per testa, e vi si aggiunse
anche il dono dell'olio e della carne.
All'incontro condonò Alessandro alle
provincie e ai mercatanti quella contribuzione
che aveva a titolo di regalo, ma
era forzata, solita a pagarsi all'entrare
del nuovo principe, chiamata l'Oro Coronario.
Per altro non lasciò Lampridio <span class="fnote">[Lampridius, in Alexandro.]</span>
di osservare che questo principe
non ometteva diligenza alcuna per ammassar
pecunia, e per custodirla ancora;
ma non ne cercò mai egli per le vie
illecite, nè con aggravio indebito d'altrui.
Mai non diede per danari le giudicature,
solendo dire: <i>Chi compera bisogna
che venda. Io mai non soffrirò questi mercatanti
di cariche, e se li promettessi,
non potrei poi ragionevolmente gastigarli.
Mi vergognerei di punire un uomo che
ha comperato, s'egli poi vende.</i> Ma non
donava oro nè argento a commedianti,
carrozzieri e ad altri che davano divertimento
al pubblico, ancorchè si dilettasse
non poco degli spettacoli. Diceva
<i>che costoro andavano trattati come i famigli</i>,
cioè con paghe tenui. E tuttochè
egli avesse un gran rispetto per la sua
falsa religione, pure non offeriva ai templi
pagani più di quattro o cinque libbre
d'argento, e mai nulla d'oro, con ripetere
un verso di Persio, indicante, <i>che
gli dii non aveano bisogno d'oro</i>, nè
servir esso per fare star bene gli dii,
ma sì bene i loro ministri. Dissi con
<span class="pagenum"><a name="Page_787" id="Page_787"></a>[787]</span>
Lampridio che questo Augusto sapea ben
custodire il danaro. Ciò non vuoi dire
ch'egli, a guisa degli avari, il covasse.
Solamente significa ch'egli non sel lasciava
uscir delle mani per ispese di
vanità, di gola o di lussuria. Che per
altro egli largamente spendeva, e tutto
in opere lodevoli, cioè in fabbriche ed
altre imprese di utile, o di ornamento alla
città di Roma, o per far guadagnare
gli operai e il basso popolo.
</p>

<p>
Istituì scuole di rettorica, grammatica,
medicina, aruspicina, matematica,
architettura e di macchine, con salarii
fissi ai maestri, e vitto ai discepoli figliuoli
di poveri, purchè liberi. Stese anche la
sua liberalità agli oratori nelle provincia.
A molte città deformate dai tremuoti
rilasciò parte del danaro delle gabelle,
acciocchè rimettessero in piedi gli edifizii
pubblici e privati. A chi trovava de' tesori
li lasciava godere. Solamente s'erano
di molto valore, ne faceva dar qualche
parte ai suoi uffiziali. Fece fabbricar
dei pubblici granai per cadaun rione di
Roma, acciocchè chi n'era senza potesse
quivi rinserrare i suoi grani. Diede compimento
alle terme magnifiche, cioè ai
bagni di Caracalla, e ne fabbricò ancora
delle suntuose, che portarono il suo nome.
Aggiunse inoltre varii altri bagni a
que' rioni di Roma che n'erano privi.
Altri edifizii fece in quella città e a Baia,
con risarcire i ponti fabbricati da Traiano,
e con ristorar anche molte antiche
memorie di Roma, e adornar quella città
di assaissimi colossi, o sia di statue sopra
l'usata misura, specialmente per li
più rinomati imperadori, colle loro iscrizioni
e con colonne di bronzo, dove
erano descritte le loro imprese. Fabbricò
eziandio molte case bellissime, e le donò
a quegli amici suoi ch'erano in concetto
di maggior probità. Non invidiava,
non uccellava le ricchezze altrui, come
usarono i cattivi principi; all'incontro
stendeva la mano in aiuto de' poveri;
e massimamente le rugiade della sua beneficenza
si spandevano sopra i nobili
<span class="pagenum"><a name="Page_788" id="Page_788"></a>[788]</span>
caduti in povertà non per loro colpa, e
in povertà non finta, con donare ad essi
delle terre, de' servi, degli animali e degli
utensili contadineschi; diede anche
tre congiarii al popolo, e fece tre donativi
alle milizie. Il danaro che ricavava dal dazio
delle meretrici, dei ruffiani e di altre
peggiori pesti, siccome pecunia infame,
non volle che passasse nell'erario suo
o pure del pubblico, ma che s'impiegasse
nel mantenimento del teatro, del circo
e dell'anfiteatro. Sua intenzione era parimente
di proibire un detestabil vizio,
che dalla sporca Gentilità si permetteva
al pari di quel delle pubbliche donne;
ma vi trovò tali difficoltà, che gli convenne
desistere, e Dio riserbava alla
santa Religione di Cristo una tal vittoria.
Contuttociò fece confiscar i beni alle
donne infami <span class="fnote">[Lampridius, in Alexandro.]</span>, delle quali trovò
un infinito numero in Roma pagana
piena di lordure, e mandò in esilio tutta
la gran ciurma de' nefandi garzoni, parte
de' quali nel viaggio, naufragando, perì.
</p>

<hr />

<h2 class="hidden"><a name="CCXXVIII" id="CCXXVIII"></a>CCXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXXVIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Urbano</span> papa 7.</td>
  </tr>
  <tr>
    <td><span class="sc">Alessandro</span> imperad. 7.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Modesto</span> e <span class="sc">Probo</span>.
</p>

<p>
Le conghietture del cardinal Noris <span class="fnote">[Noris, Epist. Consul.]</span>,
seguitate da' susseguenti scrittori, sono
che questi consoli portassero i nomi di
<i>Tiberio Manlio Modesto</i> e <i>Servio</i> (non
<i>Sergio</i>) <i>Calpurnio Probo</i>, perchè una iscrizione
del Grutero <span class="fnote">[Gruterus, Thesaur. Inscript., p. 300, n. 1.]</span> rammemora il consolato
di <i>Marco Acilio Faustino</i>, e <i>Triario
Rufino</i>, spettante all'anno di Cristo 210,
poi quello di <i>Tiberio Manilio</i> ... e <i>Servio
Calpurnio</i> ... poi quello di <i>Alessandro Augusto</i>,
appartenente all'anno 229, e poi
quello di <i>Lucio Virio Agricola</i> e <i>Sesto
Catto Clementino</i> nell'anno 230. Ma non
resta a tal conghiettura quieta la mente
nostra per la tanta distanza de' consoli
<span class="pagenum"><a name="Page_789" id="Page_789"></a>[789]</span>
dell'anno 210 all'anno presente 228,
potendo nel tempo di mezzo, ed in altro
anno che nel corrente, essere stati consoli
que' due <i>Tiberio Manilio</i> e <i>Servio
Calpurnio</i>, per le rivoluzioni succedute
allora. Però più sicuro partito ho creduto
di mettere solamente i lor cognomi,
de' quali niuno può dubitare. Difficil cosa
è, per non dire di più, il mettere ai lor
siti gli avvenimenti di questi tempi, perciocchè
o ci mancano le storie, o son
confusi o dubbiosi i lor testi. Sia a me
dunque lecito di riferirne qui alcuni di
molta importanza, che certamente dovettero
accadere prima dell'anno seguente
229, quando sia fuor di dubbio che
Dione istorico <span class="fnote">[Dio, lib. 80.]</span> terminasse la storia
sua in esso anno 229. Quantunque regnasse
un sì buon imperadore, pure
avvenne che per una cagione assai lieve
insorse una rissa fra il popolo di Roma
e i pretoriani, voglio dire i soldati delle
guardie. Crebbe tanto questo fuoco, che
prese le armi, per tre dì si combattè aspramente
fra loro colla mortalità di assaissime
persone dall'un canto e dall'altro.
Per la sua gran copia era in istato il popolo
di opprimere i soldati; ma avendo
costoro cominciato ad attaccar il fuoco
alle case, esso popolo, per timore che
tutta la città andasse in fiamme, fu forzato
di trattar di accordo, e così ebbe
fine quella guerra civile. Non si sa se
prima o dopo di questo accidente succedesse
l'altro della morte di <i>Domizio Ulpiano</i>,
insigne giureconsulto di questi
tempi e celebre nella storia delle leggi.
Egli, siccome il più dotto e saggio dei
senatori di allora, era come capo del
consiglio cesareo <span class="fnote">[Lampridius, in Alexandro.]</span>, e più di lui che di
altri si serviva l'Augusto Alessandro nel
governo degli stati, facendo egli la funzione
di segretario de' memoriali e delle
lettere. Arrivò anche ad essere prefetto
del pretorio <span class="fnote">[Dio, lib. 80.]</span>, dopo aver fatto ammazzare
(probabilmente con processo e condanna
<span class="pagenum"><a name="Page_790" id="Page_790"></a>[790]</span>
giudiciaria) <i>Flaviano</i> e <i>Cresio</i> prefetti,
per succedere loro in quella carica.
Certamente dagli antichi storici vien molto
esaltato il sapere, la prudenza e lo
zelo di Ulpiano; e sappiamo che egli
corresse non pochi abusi introdotti da
Elagabalo; ma forse colla sua gran dottrina
egli sapeva accoppiar l'ambizione
ed altri vizii, credendosi ancora ch'egli
odiasse di molto i Cristiani. O sia dunque
che la morte data ai suddetti due
prefetti irritasse forse gli animi de' pretoriani,
o pure che il loro sdegno provenisse
dall'aver egli voluto riformare
la scaduta lor disciplina, e trattarli con
asprezza: certo è che essi pretoriani si
sollevarono un giorno contra di lui, e
dimandarono la sua morte ad Alessandro
Augusto, che lungi dall'acconsentire alla
loro dimanda, colla stessa sua porpora
coprì e difese più di una volta Ulpiano.
Ma questo nulla giovò. Una notte lo assalirono,
ed egli scappò al palazzo, implorando
la protezion dell'imperadore
e dell'augusta Mammea sua madre: il
che non ritenne gl'infuriati soldati dallo
scannare sugli occhi dello stesso Augusto
il misero Ulpiano. Ci viene bensì dicendo
Lampridio che Alessandro si fece rispettar
dalle sue milizie; e pure noi non
sentiamo ch'egli facesse altro risentimento
per così grave insulto fatto alla
sua dignità, che di gastigare <i>Epagato</i>
stato la principal cagione della morte di
Ulpiano <span class="fnote">[Dio, lib. 80.]</span>. Convenne ancora camminar
in ciò con gran riguardo, cioè mandarlo
prima per prefetto in Egitto, e poi in
Candia, dove fu condannato e spogliato
della vita: non essendosi attentata la
corte di punirlo in Roma per timore di
una nuova sedizione. Non si sa bene il
netto e i motivi di quel torbido; e Zosimo <span class="fnote">[Zosimus, Histor., lib. 1.]</span>
scrive che ne parlavano differentemente
gli scrittori di questi tempi.
</p>

<p>
Abbiamo nondimeno da questo medesimo
storico, che i pretoriani, per timor
della pena, proclamarono imperadore un
<span class="pagenum"><a name="Page_791" id="Page_791"></a>[791]</span>
<i>Antonino</i>, il quale destramente si ritirò,
non volendo servir di giuoco alla lor
pazza ribellione, nè più si lasciò vedere.
Parla lo stesso Zosimo anche di un Urano
schiavo, il quale proclamato Augusto,
fu ben tosto preso e condotto ad Alessandro
colla porpora che gli aveano
messa indosso. Di un <i>Urano</i> appunto,
che usurpò l'imperio in Edessa nella
Osroena, e fu abbattuto da Alessandro,
favella Giorgio Sincello <span class="fnote">[Syncellus, Histor.]</span>; siccome ancora
Vittore, di un <i>Taurino</i> (lo stesso
forse che Urano) il quale acclamato dai
soldati imperadore <span class="fnote">[Aurelius Victor, in Epitome.]</span>, per orrore di ciò
si precipitò nell'Eufrate. Oscuri fatti son
questi. Tuttavia che varie ribellioni si
facessero, tutte nondimeno di poca durata,
e tutte verisimilmente per colpa
de' soli pretoriani e degli altri soldati
che sotto Caracalla ed Elagabalo si erano
troppo male avvezzati, e per poco insolentivano,
ne siamo assicurati da Dione <span class="fnote">[Dio, lib. 80.]</span>.
Aggiunge egli stesso, ch'essendo
insorta la guerra in Mesopotamia, per le
conquiste fatte da <i>Artaserse</i> re dei Persiani
contra de' Parti (del che parlerò
andando innanzi), molti dell'armata romana,
ch'era in quelle parti, desertando
passavano ai Persiani, e più furono gli
altri che non voleano combattere, e giunsero
ad ammazzare <i>Flavio Eracleone</i> lor
generale: tanto grande era divenuta la
effeminatezza, sbrigliatezza ed impunità.
Trovasi ancora nelle monete di questo
anno <span class="fnote">[Mediobarb., in Numismat. Imper.]</span> fatta menzione di una vittoria,
senza che se ne sappia il perchè, e senza
che Alessandro prendesse il titolo d'<i>imperadore</i>.
Intanto non lasciava esso Augusto
le applicazioni al governo de' popoli
con prudenza superiore alla sua
età <span class="fnote">[Lampridius, in Alexandro.]</span>. Si ridusse nondimeno a non ammettere
alcuno a ragionamenti di familiarità
e confidenza, se non v'era presente
il prefetto del pretorio ed altri
<span class="pagenum"><a name="Page_792" id="Page_792"></a>[792]</span>
de' suoi ministri. E ciò avvenne perchè
un <i>Vetronio Turino</i>, con cui egli trattava
assai alla domestica, parlava di lui,
come se fosse suo favorito, vantandosi
di ottener tutto quanto voleva da lui.
Passò più oltre, perchè cominciò a far
bottega di questo suo mentito favore, e
per le grazie fatte dall'imperadore esigeva
de' buoni regali dai corrivi, facendole
credere impetrate da sè, contuttochè
nè pure ne avesse detta una parola.
Informato di ciò Alessandro, e che costui
vendendo il fumo, screditava lo stesso
Augusto, quasi che fosse un ragazzo
e uno scioccherello che si lasciasse da
lui menare pel naso: volle prima chiarirsi
della verità del fatto, mandando
sotto mano persona a raccomandarsi a
Turino, per impetrar una grazia di molta
importanza. Promise Turino di assistere;
e dopo avergliela fatta saper buona
col mostrare la difficoltà, e di aver
parlato più volte, finalmente dappoichè
fu spedita la grazia, in presenza di testimonii,
si spacciò mezzano di essa, e volle
un grosso pagamento, ancorchè nè
pure una sillaba avesse detto di ciò all'imperadore.
Allora Alessandro il fece
accusare, e convinto, fu attaccato ad un
palo con paglia umida e legne verdi intorno,
che il soffocarono col fumo, gridando
intanto il banditore: <i>Col fumo è
punito chi vendeva il fumo.</i> Ciò avvenne
prima che fosse ucciso Ulpiano. Veggonsi
molti savii decreti di questo principe
nel corpo delle leggi romane. Costituì
egli dei corpi di cadauna arte, con dar
loro dei difensori. Proibì l'andare gli
uomini e le donne al medesimo bagno.
Aveva anche formato il disegno che ogni
ordine di cittadini avesse l'abito
suo particolare, acciocchè si distinguesse
dagli altri, e specialmente si riconoscessero
gli schiavi. Ulpiano il distornò da
questa risoluzione, perchè ne sarebbero
insorte molte dispute fra le persone, e
gli schiavi si sarebbono avveduti di
essere in troppo maggior numero che
la gente libera. Lamentandosi il popolo
<span class="pagenum"><a name="Page_793" id="Page_793"></a>[793]</span>
che la carne di bue e porco era troppo
cara, in vece di calarne il prezzo, ordinò
che non si ammazzassero vitelli, vacche,
porchette e troie gravide: e in meno di
due anni la carne suddetta venne a costare
un solo quarto di quello che si
vendeva in addietro.
</p>

<hr />

<h2 class="hidden"><a name="CCXXIX" id="CCXXIX"></a>CCXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXXIX</span>. Indizione <span class="scp">VII</span>.</td>
  </tr>
  <tr>
    <td><span class="sc">Urbano</span> papa 8.</td>
  </tr>
  <tr>
    <td><span class="sc">Alessandro</span> imperadore 8.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Severo Alessandro</span> per
la terza volta, <span class="sc">Dione Cassio</span> per la seconda.
</p>

<p>
Lo stesso <i>Dione</i>, che terminò in questi
tempi la sua storia, confessa che
<i>Alessandro Augusto</i> lui volle per collega
nel suo consolato, essendo egli stato
console sostituito in alcuno degli anni
precedenti. Però sembra scorretta una
legge riferita dal Relando <span class="fnote">[Reland., in Fast. Cons.]</span>, siccome
ancora una iscrizione pubblicata dal
Panvinio <span class="fnote">[Panvin., in Fast. Consular.]</span> e dal Grutero <span class="fnote">[Gruterus, Thesaurus Inscript., pag. 1079,
num. 11.]</span>, ed un'altra
dal Doni, dove in vece di <i>Dione</i> si
legge <i>Dionysio</i>, quando a Dione non fosse
stato sostituito un console appellato
<i>Dionisio</i>, il che non par da credere.
Ne' Fasti ancora del Cuspiniano si legge
<i>Dyonisio</i>. Racconta il medesimo Dione <span class="fnote">[Dio, lib. 80.]</span>
d'avere avuto negli anni addietro
il governo dell'Africa da Alessandro
Augusto, e poi quello della Dalmazia, e
successivamente quello dell'Alta Pannonia,
dove con vigore cercò di rimettere
sul piede dell'antica disciplina quelle
milizie. Venuto poscia a Roma nell'anno
precedente, gl'insolenti pretoriani,
siccome aveano fatto ad Ulpiano, accusarono
anche lui, perchè paventavano
ch'egli volesse rimettere fra loro stessi
la militar disciplina. Alessandro, che ben
conosceva il merito di Dione, in vece di
<span class="pagenum"><a name="Page_794" id="Page_794"></a>[794]</span>
fargli del male, per dar gusto a quegli
scellerati, il disegnò console per l'anno
presente in sua compagnia. Ma perciocchè
dubitò che i pretoriani, al vederlo
in quella dignità, facessero maggior tumulto
e lo uccidessero, credette meglio
che Dione stesse per qualche tempo fuori
di Roma in quelle vicinanze. Portossi
poi Alessandro nella Campania, e colà
fu a trovarlo Dione, e stette qualche
giorno con lui alla vista dei soldati, che
non dissero una parola. Ed egli allora
ottenne licenza di potersi ritirare a Nicea
di Bitinia patria sua, per quivi passare
quel che gli restava di vita, trovandosi
già vecchio e mal sano, e probabilmente
colla paura in corpo di non finir
male, come era succeduto ad Ulpiano.
Che a lui nel consolato succedesse <i>Marco
Antonio Gordiano</i> in questo medesimo
anno si ricava da Capitolino <span class="fnote">[Capitolinus, in Gordian.]</span>, colà,
dove scrive essere stato il più vecchio
de' <i>Gordiani</i> console in compagnia
di <i>Alessandro Augusto</i>, e ch'egli dipoi
fu mandato proconsole al governo dell'Africa,
con tal piacere di esso Augusto,
che con sua lettera ringraziò molto
il senato di sì fatta elezione, stante l'essere
<i>Gordiano</i> uomo nobile, magnanimo,
eloquente, giusto, continente e dabbene.
Se ne ricordi il lettore, perchè a suo
tempo vedremo il medesimo Gordiano
portare il titolo di Augusto.
</p>

<p>
Fu appunto una delle belle doti dell'imperadore
Alessandro quella di scegliere,
e di volere che si scegliessero per
le cariche e pel governo delle provincie
coloro, ne' quali concorreva più abilità a
governar altri e maggior probità <span class="fnote">[Lampridius, in Alexandro.]</span>.
Nulla si dava al favore, nulla alle raccomandazioni,
molto meno al danaro.
Gli eunuchi, i quali erano stati in addietro
potentissimi in corte, e venivano
chiamati da lui una <i>terza specie del genere
umano</i>, tutti furono rimossi dal di
lui servigio, ed appena si contentò egli,
<span class="pagenum"><a name="Page_795" id="Page_795"></a>[795]</span>
che di alcuni pochi si servisse la imperadrice,
ed in uffizii bassi, e con abito
de notante la bassezza del loro stato,
togliendo con ciò tanti disordini cagionati
per lo passato dalla soverchia autorità
che godeano o faceano credere di
godere. Alessandro col parer del senato
eleggeva i consoli, i prefetti del pretorio
ed altri magistrati, lasciando la elezion
degli altri al senato medesimo. Diceva
egli, <i>meglio essere per lo più il dare gli
uffizii a chi non li ricerca, che a chi tante
premure usa per ottenerli</i>. Niun senatore
nuovo creava egli, se persone di
credito prima non rendevano buona testimonianza
del merito suo, e non veniva
approvato da' senatori suoi consiglieri.
E guai se trovava che lo avessero
in ciò ingannato: colui era cacciato
dal senato, e i suoi fautori gastigati. Una
rarissima ed ammirabil maniera ebbe
ancora nella elezion de' presidenti delle
provincie e di altri magistrati meno importanti.
Prima di conferir que' posti,
faceva esporre in pubblico i nomi de' proposti
per essi, esortando ognuno a scoprire
se costoro avessero commesso qualche
delitto, purchè ne potessero dar le
pruove; poichè nello stesso tempo proibiva
sotto pena della vita l'accusare
senza poter provare l'accusa. Lampridio <span class="fnote">[Lampridius, in Alexandro.]</span>,
storico pagano, attesta aver egli
appreso questo rito dai <i>Cristiani</i> ch'esaminavano
diligentemente prima chi si
avea da ammettere al sacerdozio. E solea
dire Alessandro, <i>parergli strano come
non si usasse la diligenza medesima,
allorchè si voleva eleggere chi dovea avere
in mano i beni di fortuna e le vite dei
popoli, quando ciò si praticava dai suddetti
Cristiani per la elezione de' sacerdoti</i>.
Avrebbe egli desiderato che ogni
governator delle provincie avesse saputo
esercitare il suo uffizio senza bisogno
di assessore, tuttavia soffrì sempre l'uso
di tali assessori; e diede anche loro buoni
salarii. Provvedeva egli in oltre le
persone, nel mandarle ai governi, di danaro,
<span class="pagenum"><a name="Page_796" id="Page_796"></a>[796]</span>
servi, mule, cavalli e di altre robe
necessarie, dandole poi a' medesimi,
se con lode esercitavano i loro impieghi.
Se male, voleva che rendessero quattro
volte più di quello che avea loro somministrato.
In somma, la vita di questo Augusto,
tanto più mirabile, quanto ch'egli
era assai giovane, sarebbe un bellissimo
modello per qualunque principe
che amasse la vera gloria, ed imparar
volesse il meglio degli esempi altrui, con
leggere le vite di que' principi buoni ed
uomini illustri, dei quali forse niuna età
e nazione è stata priva.
</p>

<hr />

<h2 class="hidden"><a name="CCXXX" id="CCXXX"></a>CCXXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXXX</span>. Indizione <span class="scp">VIII</span>.</td>
  </tr>
  <tr>
    <td><span class="sc">Ponziano</span> papa 1.</td>
  </tr>
  <tr>
    <td><span class="sc">Alessandro</span> imperadore 9.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Virio Agricola</span> e <span class="sc">Sesto Catio Clementino</span>.
</p>

<p>
Il secondo console in qualche testo
è chiamato <i>Clemente</i> <span class="fnote">[Thesaurus Novus Inscription., pag. 357,
num. 2.]</span>, e in una iscrizione
riferita del Cupero, <i>Clemenziano</i>.
Se questa è legittima, può essa prevalere
agli antichi codici. Credesi che in questi
tempi santo <i>Urbano</i> papa gloriosamente
compiesse i suoi giorni con ricevere la
corona del martirio. Ebbe per successore
<i>Ponziano</i>. Tempo è ora di parlare
di una strepitosa rivoluzion di cose accaduta
in Oriente. La Persia, conquistata
alcuni secoli prima da Alessandro il
Grande, durò per qualche tempo sotto
il dominio dei re della Siria, ossia della
Soria, successori del Macedone. <i>Arsace</i>,
famoso re de' Parti, loro la tolse circa
ducento cinquant'anni prima dell'era
cristiana, e continuò ivi a signoreggiare
la schiatta degli Arsacidi sino ad <i>Artabano</i>
re di quelle contrade, e regnante
a' tempi dell'Augusto Alessandro <span class="fnote">[Dio. Herod. Lamprid. Agathias et alii.]</span>.
Contra di Artabano si ribellò un uomo
di basso affare, ma di gran coraggio,
chiamalo <i>Artaserse</i>, discendente dagli
<span class="pagenum"><a name="Page_797" id="Page_797"></a>[797]</span>
antichi Persiani; il quale messa in armi
la nazione sua, e collegato con altri
popoli vicini, tre volte diede battaglia ad
Artabano, ed altrettante ancora lo sconfisse,
ed in fine gli levò la vita. Abbattuto
dunque il regno de' Parti, ritornò
la corona in capo ed <i>Artaserse</i> Persiano,
e si rinnovò la potenza di quella nazione,
la quale troveremo, andando innanzi,
terribile ai Romani, poi soggiogata dagli
Arabi, e di tal possanza anche oggidì
dopo incredibili peripezie che fa paura al
potentissimo Sultano de' Turchi, e più
che paura ha fatto, pochi anni sono, al
Mogol, grande imperadore delle Indie orientali.
Mise <span class="fnote">[Dio, in Excerpt. Valesianis.]</span> il vittorioso <i>Artaserse</i>
l'assedio alla fortezza di Atra; ma perdutavi
indarno molta gente, passò nella
Media, e ne conquistò la maggior parte.
Rivolse poi le sue forze contro l'Armenia,
dove quel popolo assistito dai Medi
e dai figliuoli di Artabano, colà rifugiati,
il costrinse con suo poco gusto a battere
la ritirata. Pretende il padre Pagi <span class="fnote">[Pagius, in Crit. Baron.]</span> che
nell'anno di Cristo 226, Artaserse sulle
rovine del regno de' Parti piantasse il trono
de' Persiani, citando in pruova di ciò
lo storico Agatia; e che nel seguente anno,
o pure nel 228, egli incominciasse la
guerra contra dei Romani. Non è Agatia
uno scrittore sicuro per tempi sì lontani
da lui. Abbiamo di certo da Dione <span class="fnote">[Dio, in Excerptis Valesianis.]</span>
che nell'anno 229 grande apprensione
recava Artaserse ai Romani, con minacciare
di assalir la Mesopotamia e la stessa
Soria, pretendendo di voler ricuperar
tutto quanto appartenne una volta ai re
di Persia <span class="fnote">[Herod., lib. 6.]</span>, l'imperio de' quali arrivava
sino al Mediterraneo e all'Egeo. Vuole il
suddetto Pagi che nell'anno precedente
l'Augusto Alessandro, per frenare questo
minaccioso torrente, si portasse coll'esercito
ad Antiochia. Monsignor Bianchini <span class="fnote">[Blanchinius, ad Anastas. Bibliothecar.]</span>
differisce la di lui andata al presente
<span class="pagenum"><a name="Page_798" id="Page_798"></a>[798]</span>
anno, il Tillemont <span class="fnote">[Tillemont, Mémoires des Empereurs.]</span> sino all'anno
232. A me sembra più probabile che
in quest'anno Alessandro si mettesse in
viaggio, giacchè abbiamo una moneta <span class="fnote">[Mediobarbus, in Numismat. Imperator.]</span>,
spettante all'anno IX della di lui podestà
tribunizia, dove si legge PROFECTIO
AVGVSTI.
</p>

<p>
Scrive Erodiano <span class="fnote">[Herodianus, lib. 6.]</span>, che arrivato Alessandro
all'anno tredicesimo del suo imperio
(numero senza fallo scorretto), si
svegliò la guerra coi Persiani, ed avere
esso Augusto sulle prime creduto bene di
scrivere lettere ad <i>Artaserse</i>, per esortarlo
a desistere dalle novità, e a contentarsi
del suo, perchè non gli andrebbe così ben
fatta, volendo combattere coi Romani,
come gli era accaduto con altri popoli,
ricordandogli le imprese di Augusto, Lucio
Vero e Settimio Severo in quelle parti.
Si rise l'orgoglioso Artaserse di queste
lettere, e la risposta che diede, fu coll'entrare
armato nella Mesopotamia, e
dar principio ad assedii e saccheggi nel
paese romano. Venute queste nuove a
Roma, benchè Alessandro fosse allevato
nella pace, pure, per parere ancora de' suoi
consiglieri, fu creduta necessaria la di
lui presenza alle frontiere della Soria.
Gran leva dunque di gente si fece per
l'Italia e per tutte le altre provincie; e
formato un poderosissimo esercito coll'unione
de' pretoriani ed altri soldati
di Roma, si congedò Alessandro dal senato,
ed imprese il viaggio alla volta di
Levante. Attesta il medesimo Erodiano
che niuno vi fu dei senatori e de' cittadini
romani che potesse ritener le lagrime
al vedere allontanarsi da loro un
principe sì buono, sì amato ed adorato
da tutti. Fece il viaggio per terra coll'armata,
e data nell'Illirico la revista a
quelle legioni seco le prese. Passato poscia
lo stretto della Tracia, continuò il
suo viaggio sino ad Antiochia, capitale
della Soria, dove attese a far i preparativi
necessarii per così pericolosa guerra.
<span class="pagenum"><a name="Page_799" id="Page_799"></a>[799]</span>
Racconta Lampridio <span class="fnote">[Lampridius, in Alexandro.]</span> la bella maniera
tenuta da lui nella marcia dell'esercito
suo. Prima di muoversi di Roma,
fece attaccare ne' pubblici luoghi in iscritto
la disposizione del viaggio, indicando
il giorno della partenza, e di mano in
mano assegnando i luoghi, dove l'armata
dovea far alto nelle notti, o prendere
il riposo di un giorno. Mandati
innanzi tali avvisi, si trovava dappertutto
preparata la tappa, cioè la provvisione
de' viveri; nè vi fu verso ch'egli volesse
mai mutare alcuna delle posate
prescritte, per paura che i suoi uffiziali
non facessero traffico delle marcie, per
guadagnar danaro. Non altro cibo prendeva
egli che l'usato dagli altri soldati,
pranzando e cenando colla tenda
aperta, affinchè ognuno il potesse vedere.
Gran cura si prendeva egli perchè
nulla mancasse di vettovaglia, di
armi, di abiti, di selle e di altri arnesi
alle soldatesche; ed in tutto esigeva
la pulizia, di maniera che si concepiva,
in mirar quelle truppe sì ben guarnite,
un'alta idea del nome romano. Più
di ogni altra cosa poi gli stava a cuore
la disciplina militare, e che niun danno
fosse inferito agli abitanti e alle campagne
per dove passava l'armata. Visitava
egli in persona le tende, nè permetteva
che nella marcia alcuno, anche degli uffiziali
non che de' soldati, uscisse di
cammino. Se taluno trasgrediva l'ordine,
le bastonate o altre convenevoli pene
erano in pronto. E ai principali dell'esercito,
che avessero mancato in questo,
e danneggiato il paese, faceva una severa
correzione, con intonar loro la massima
imparata da' Cristiani, cioè con
dire: <i>Avreste voi caro che gli altri facessero
alle terre vostre quel che voi fate
alle loro?</i> Perchè un soldato maltrattò
una povera vecchia, il cassò e il diede
per ischiavo ad essa donna, acciocchè
col mestiere di falegname, ch'egli esercitava,
la mantenesse. Ed avendo fatta
doglianza di ciò gli altri soldati, fece lor
<span class="pagenum"><a name="Page_800" id="Page_800"></a>[800]</span>
conoscere la giustizia di questo gastigo,
che servì a tenere gli altri in freno. Per
così bei regolamenti, e col tenere sì forte
in briglia le milizie, dappertutto dove
queste passavano, si dicea, <i>che non già
de' soldati, ma dei senatori erano in viaggio</i>;
ed ognuno, in vece di fuggirli, gli amava,
vedendo tanta modestia e sì bell'ordine
in gente non avvezza se non
a far del male, con benedire Alessandro,
come se fosse stato un dio.
</p>

<p>
Veramente Zosimo <span class="fnote">[Zosimus, lib. 1.]</span> scrive che i
soldati erano malcontenti di Alessandro
per questo rigore di disciplina; e vedremo
in fine che fu così. E pure Lampridio,
scrittore più antico, e che avea bene
studiato le precedenti storie, attesta
ch'egli era amato da essi, come lor
fratello e lor padre. Aggiugne questo
medesimo storico <span class="fnote">[Lampridius, in Alexandro.]</span>, che arrivato il
giovine imperadore ad Antiochia, e trovato
che alcuni soldati di una legione
si perdevano nelle delizie, e andavano
ai bagni colle donne, li fece tosto mettere
in prigione. Cominciò per questo
tutta la legione a far tumulto e doglianze.
Allora Alessandro salito sul
tribunale, si fece condurre davanti quei
prigioni alla presenza di tutti gli altri
ch'erano in armi, e parlò con vigore
intorno alla necessità di mantener la disciplina,
e che il supplicio di coloro dovea
insegnare agli altri. Grande schiamazzo
allora insorse; ed egli più franco che mai
ricordò loro, dover essi alzar le grida
contra dei Persiani, e non contra il proprio
imperadore, che cava il sangue dai
popoli per vestire, nudrire ed arricchir
le milizie. Li minacciò ancora, se non dimettevano,
di cassarli tutti, e che forse
non si contenterebbe di questo, rimproverando
loro, che dimenticavano di essere
cittadini romani. Più forte cominciarono
essi allora a gridare ed a muovere l'armi,
come minacciandolo. Ma egli, <i>non istate</i>,
soggiunse, <i>a bravare. L'armi vostre
han da essere contro i nemici di Roma. Nè
<span class="pagenum"><a name="Page_801" id="Page_801"></a>[801]</span>
vi avvisaste di farmi paura. Quand'anche
uccideste un par mio, alla repubblica non
mancherà un nuovo Augusto per governar
lei e punire voi altri.</i> E perciocchè non
si quetavano, con gran voce gridò: <i>Cittadini
romani, deponete l'armi e andatevene
con Dio.</i> Allora (e par cosa da non
credere) tutti, posate l'armi, le casacche
militari e le insegne, si ritirarono. Gli altri
soldati e il popolo raccolsero quelle
armi e bandiere, e portarono tutto al palazzo.
Di là poi ad un mese, pregato, rendè
loro l'armi, con far nondimeno morire
i lor tribuni, per negligenza de' quali
erano caduti in tanta effeminatezza quei
soldati. Questa legione dipoi si segnalò
sopra le altre nella guerra contro i Persiani.
Formò Alessandro di sei legioni
una falange di trenta mila combattenti: il
che ci fa intendere che allora ogni legione
era composta di cinque mila armati. Altre
guardie ancora avea con gli scudi intarsiati
d'oro e d'argento. A tutti dopo la
guerra di Persia fu data maggior paga che
agli altri soldati.
</p>

<hr />

<h2 class="hidden"><a name="CCXXXI" id="CCXXXI"></a>CCXXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXXXI</span>. Indizione <span class="scp">IX</span>.</td>
  </tr>
  <tr>
    <td><span class="sc">Ponziano</span> papa 2.</td>
  </tr>
  <tr>
    <td><span class="sc">Alessandro</span> imperadore 10.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Pompeiano</span> e <span class="sc">Peligniano</span>.
</p>

<p>
Non mi son io attentato a chiamare
il primo di questi consoli <i>Civica Pompeiano</i>,
perchè quel <i>Civica</i> viene da una
sola iscrizione del Gudio, le cui merci
sono a me sospette. Nell'anno 209 era
stato console <i>Civica Pompeiano</i>. Un altro
ne troveremo all'anno 241. Ma certo
non è che ancor questo Pompeiano fosse
appellato <i>Civica</i>. Il secondo console vien
chiamato da Cassiodoro, dal Panvinio e
da altri <i>Feliciano</i>; ma più è sicuro il cognome
di <i>Peligniano</i>. L'Augusto Alessandro,
prima di mettersi in campagna, volle
tentar di nuovo se colle buone si potea
frenar l'alterigia del Persiano <i>Artaserse</i> <span class="fnote">[Herodianus, lib. 6.]</span>,
e gli spedì nuovi ambasciatori
<span class="pagenum"><a name="Page_802" id="Page_802"></a>[802]</span>
lusingandosi che la presenza sua, sostenuta
da sì poderoso esercito, avesse da
inspirare al Barbaro pensieri più ragionevoli.
Se ne tornarono essi senza risoluzione
alcuna. All'incontro, inviò Artaserse
ad Alessandro quattrocento dei
suoi, tutti di alta statura, con vesti fregiate
d'oro ed archi sfarzosi, credendo
con tal comparsa di atterrire i Romani.
Consistè la loro ambasciata in comandare
orgogliosamente all'imperador dei
Romani di uscire quanto prima di tutta
la Soria e di ogni altra provincia di là
dal mare, perchè tutto quel paese apparteneva
ai Persiani, come antica dipendenza
della loro corona. Da così insolente
comando irritato Alessandro, col
parere del suo consiglio, ordinò che tutti
quegli ambasciadori, spogliati de' loro
arnesi, fossero relegati nella Frigia, con
dar loro campagne da coltivare. Nè volle
fargli uccidere, perchè una iniquità sarebbe
stata il punir colla morte gente
non presa in battaglia, e che eseguiva
gli ordini del suo re; quasi che non fosse
anche una iniquità e un violare il diritto
delle genti quel privarli di libertà, e il
non lasciarli ritornare al loro signore.
Si venne dunque all'armi. Se crediamo
ad Erodiano <span class="fnote">[Herodian., lib. 6.]</span>, tre corpi fece Alessandro
delle sue genti, come gli fu suggerito
da' suoi generali, e da chi meglio sapeva
il mestier della guerra, perchè egli
nulla mai faceva di sua testa nelle spedizioni
militari <span class="fnote">[Lamprid., in Alexandro.]</span>; ma voleva prima
udire il sentimento de' più vecchi e sperimentati
nell'arte della milizia. Uno ne
spinse nella Media per via dell'Armenia;
un altro nel paese de' Parti, e riserbò
per sè il terzo, per condurlo egli
stesso. Ma o perchè Alessandro fosse di
sua natura e per l'educazione alquanto
timido, o perchè l'Augusta <i>Mammea</i> sua
madre nol volesse vedere esposto ai
pericoli, o perchè succederono diserzioni
e tumulti in Soria, egli non s'inoltrò
punto contro i nemici; e cagion fu che
<span class="pagenum"><a name="Page_803" id="Page_803"></a>[803]</span>
il secondo corpo fu disfatto dai Persiani,
con vittoria nondimeno che costò loro
ben caro; e che il primo, dopo aver ben
resistito alle forze de' Persiani, nel ritornare
in Armenia, per gli disagi perisse.
Aggiugne lo stesso Erodiano che il corpo
di riserva di Alessandro per le malattie
calò di molto, e fu a rischio di
lasciarvi la vita il suddetto imperadore
per una grave infermità che il sorprese.
Ma perchè la grande armata de' Persiani
notabilmente anch'essa si sminuì,
cessò dipoi la guerra; e per tre o quattro
anni stettero que' Barbari in pace.
Così Erodiano. Non così Lampridio, il
quale, più che al racconto di quello storico,
prestando fede a ciò che tanti altri
aveano scritto de' fatti di questo imperadore,
da lui ben esaminati, gli attribuisce
una insigne vittoria riportata contra
dei Persiani. E maggiormente lo
pruova, coll'aver veduto gli atti del senato
e la relazione dell'avvenimento
glorioso fatta dal medesimo Alessandro
al senato, dopo il suo ritorno a Roma
nel dì 25 di settembre. Non si può sì
facilmente credere che le parole di Alessandro
fossero soli vanti e menzogne,
sì perchè non fu egli di carattere millantatore,
sì perchè poco sarebbe occorso
per ismentirle. Disse dunque Alessandro
di avere sconfitto i Persiani, nell'armata
dei quali bella e terribil mostra faceano
settecento elefanti colle lor torri guernite
di arcieri. Trecento di questi essere
stati presi, ducento morti, e diciotto
venivano condotti a Roma. Vi erano
mille carri falcati. Cento venti mila cavalli
si contavano parimente nell'esercito
nemico; dieci mila di essi rimasero
sul campo; gli altri si salvarono colla
fuga. Molti erano stati i Persiani presi, e
poscia venduti per ischiavi. Si erano ricuperate
le città perdute della Mesopotamia;
Artaserse, colla perdita delle bandiere,
avea presa la fuga. I soldati romani
se ne ritornavano ben ricchi, nè sentivano
più le fatiche della guerra dopo sì
felice vittoria. A questa relazione tennero
<span class="pagenum"><a name="Page_804" id="Page_804"></a>[804]</span>
dietro le acclamazioni del senato. Aggiugne
Lampridio che in quella calda
azione Alessandro correva per le file
della sua armata, animando i soldati,
lodando chi meglio combatteva, combattendo
anch'egli, e trovandosi esposto
alle freccie nemiche. Dopo sì segnalata
vittoria se ne tornò Alessandro ad Antiochia,
per passare, come io vo credendo,
il verno colla sua armata. E che
in quest'anno esso Augusto fiaccasse le
corna al superbo Artaserse, e non già
nel precedente, come volle il padre Pagi,
e non nel seguente, come pensò il Tillemont,
bastantemente si raccoglie dalle
monete <span class="fnote">[Mediobarb., in Numism. Imperat.]</span> rapportate dal Mezzabarba,
correndo la di lui tribunizia podestà X,
cioè nell'anno presente, perchè ivi si
vede menzionata VICTORIA AVGVSTI.
Solamente non si sa intendere come
Alessandro non prendesse il titolo d'<i>Imperadore</i>
per questa vittoria. Forse lo impedì
la sua modestia. Dal senato ancora
fu acclamato <i>Persico Massimo</i>: e pure questo
suo titolo non s'incontra nelle medaglie.
Ha poi un bel dire Erodiano che i Persiani
da sè stessi desisterono dalla guerra;
perchè se così felicemente, com'egli
vuole, fossero proceduti i loro affari, e
le armate romane fossero rimaste disfatte,
inverisimil cosa è come i medesimi
non avessero proseguita la vittoria,
ed occupata ai Romani la Mesopotamia.
</p>

<hr />

<h2 class="hidden"><a name="CCXXXII" id="CCXXXII"></a>CCXXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXXXII</span>. Indizione <span class="scp">X</span>.</td>
  </tr>
  <tr>
    <td><span class="sc">Ponziano</span> papa 3.</td>
  </tr>
  <tr>
    <td><span class="sc">Alessandro</span> imperadore 11.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lupo</span> e <span class="sc">Massimo</span>.
</p>

<p>
Abbiamo anche da Erodiano <span class="fnote">[Herodianus, lib. 5.]</span> che
l'imperadore Alessandro si fermò molto
tempo in Antiochia: il che ci serve di
fondamento per credere che vi passasse
il verno insieme coll'esercito distribuito
in quei quartieri. Lungo tempo si esigeva
<span class="pagenum"><a name="Page_805" id="Page_805"></a>[805]</span>
a ricondurre per terra le legioni destinate
per l'Europa; però sembra verisimile
che succedesse in quest'anno il
suo arrivo a Roma nel tempo assegnato
da Lampridio <span class="fnote">[Lampridius, in Alexandro.]</span>, cioè nel dì 25 di settembre,
in cui egli comparve in senato
a rendere conto della sua spedizione.
Fece la sua entrata da trionfante, corteggiato
da tutto il senato e dall'ordine equestre,
fra i plausi e l'indicibil allegrezza
di tutto il popolo. Non entrò sul
cocchio, come si costumava ne' trionfi,
ma bensì a piedi, venendogli dietro il
carro trionfale tirato da quattro elefanti.
A piedi ancora andò al palazzo, e tanta
era la folla, che appena in quattr'ore
potè compiere il viaggio, tutti gridando
intanto: <i>Se salvo è Alessandro, salva è Roma.</i>
Nel dì seguente si fecero le corse dei
cavalli e i giuochi scenici, dopo de' quali
toccò un congiario al popolo. Allora fu
che si cominciarono a vedere presso i
Romani degli schiavi persiani; ma, non
sofferendo allora la superbia dei re di
Persia che alcuno de' suoi sudditi restasse
in ischiavitù, fu pregato Alessandro
di rimetterli in libertà col pagamento
del riscatto, ed egli non mancò di far
loro questa grazia con rendere ai padroni
il danaro pagato in comperarli, o
pure col metterlo nell'erario, se non erano
venduti. Questi servi adunque e
gli elefanti condotti sempre più ci vengono
ad assicurare che l'Augusto Alessandro
non vinto, ma vincitore, ritornò
dalla guerra di Persia. Seguita a dire
Lampridio che anche nella Mauritana
Tingitana felicemente procederono gli affari
della guerra per la buona condotta
di <i>Furio Celso</i>. Similmente nell'Illirico
<i>Vario Macrino</i>, parente d'esso Alessandro,
riportò de' vantaggi contro i nemici
del popolo romano; e nell'Armenia <i>Giunio
Palmato</i> diede anch'egli qualche buona
lezione ai Persiani. Da tutti quei luoghi
probabilmente in questi tempi giunsero
a Roma le laureate lettere di avviso
di que' prosperosi avvenimenti, le quali,
<span class="pagenum"><a name="Page_806" id="Page_806"></a>[806]</span>
lette in senato e al popolo, rallegrarono
ognuno, ed esaltarono sempre più il nome
e la gloria dell'Augusto Alessandro.
</p>

<hr />

<h2 class="hidden"><a name="CCXXXIII" id="CCXXXIII"></a>CCXXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXXXIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Ponziano</span> papa 4.</td>
  </tr>
  <tr>
    <td><span class="sc">Alessandro</span> imperadore 12.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Massimo</span> e <span class="sc">Paterno</span>.
</p>

<p>
Un'iscrizione, che si legge nella mia
Raccolta <span class="fnote">[Thesaurus Novus Inscription., pag. 358, num. 3.]</span>, in vece di <i>Paterno</i>, ha <i>Paterio</i>.
Così ancora egli è chiamato in alcune
leggi raccolte dal Relando <span class="fnote">[Reland., in Fast. Cons.]</span>. Però,
quantunque io abbia ritenuto <i>Paterno</i>,
gran dubbio mi resta che il suo vero
cognome fosse <i>Paterio</i>. In quattro leggi
ancora <i>Massimo</i> vien detto console <i>per
la seconda volta</i>; ma ciò meglio starà
nell'anno seguente. Instituì <span class="fnote">[Lampridius, in Alexandro.]</span> in questi
tempi l'Augusto Alessandro in onore di
<i>Mammea</i> imperatrice sua madre un collegio
di fanciulli e un altro di fanciulle,
con chiamarli Mammeani e Mammeane,
siccome Antonino Pio avea dato il nome
di Faustiniane alle fanciulle instituite in
onore di Faustina sua moglie. Parimente
attese a premiare chiunque s'era segnalato
nel governo civile e militare della
repubblica. Ai senatori più meritevoli
accordò gli ornamenti consolari, con aggiugnere
dei sacerdozii e dei poderi a
quei ch'erano poveri o vecchi. Agli amici
donò i prigionieri di varie nazioni,
ritenendo solamente i nobili fra essi, che
furono arrolati nella milizia. Le terre
prese ai nemici donò egli ai capitani e
soldati posti alla guardia de' confini, con
permettere che passassero ancora in
dominio de' loro eredi, purchè anch'essi
facessero il mestier dei soldati; non volendo
che quei beni restassero in proprietà
di persona alcuna privata, con
dire <i>che quei tali con più attenzione militerebbono,
ove si trattasse di difendere le
<span class="pagenum"><a name="Page_807" id="Page_807"></a>[807]</span>
cose concedute loro con questo patto</i>.
Ed ecco, se non il principio, almeno un
segno assai chiaro di quei che poscia
furono chiamati benefizii, cioè stabili
dati a godere ai soldati con obbligo di
militare in favor del donante, con riservarsene
i principi il diretto dominio.
Passò, dico, questo nome anche nella
Chiesa, dispensatrice di sì fatti beni a
chi si consacra alla milizia ecclesiastica.
Oltre alle terre, donò ai medesimi soldati
degli animali e dei servi, acciocchè potessero
coltivarle, e non le lasciassero
abbandonate all'invasion de' nemici; il
che riputava egli gran vergogna della
repubblica. Mentre si godeva tanta felicità
in Roma, ecco nuove spiacevoli dalle
contrade germaniche <span class="fnote">[Lamprid., in Alexandro. Zosim., Hist., l. 1.]</span>, cioè avere i
Germani passato il Reno, mettere in conquasso
la Gallia in quelle parti con potenti
armate, saccheggiar borghi e campagne,
e far paura alle stesse città. Se
crediamo ad Erodiano <span class="fnote">[Herodianus, lib. 6.]</span>, fin quando
Alessandro dimorava in Antiochia, cominciò
questa brutta danza, e portatine
colà gli avvisi, colla giunta di aver essi
Germani passato non solo il Reno, ma
anche il Danubio, ed essere in grave rischio
le confinanti provincie dell'Illirico e
l'Italia stessa. Per questo si affrettò egli
di lasciar la Soria, e di volgere i passi
e l'armi colà dove il chiamava il bisogno.
Se vero fosse il racconto di Erodiano,
converrebbe dire che Alessandro
si fermasse un anno di più in Antiochia;
o pure ch'egli, un anno dopo quel che
abbiam supposto, imprendesse la guerra
coi Persiani. Ma non è sì facilmente da
acquetarsi in ciò a quello storico greco,
da che gli viene a fronte Lampridio, certo
inferiore a lui di tempo, ma più di
lui informato degli affari di Roma. Secondo
Erodiano, l'Augusto Alessandro
marciò a dirittura dalla Soria in Germania,
nè più ritornò a Roma; laddove
Lampridio, citando gli atti del senato, ci
assicura esser egli dall'Oriente rivenuto
<span class="pagenum"><a name="Page_808" id="Page_808"></a>[808]</span>
a Roma, ed aver ottenuto il trionfo, e
che quivi si godeva una mirabil quiete,
quando sopraggiunse la novità dei Germani.
Se questa giugnesse nell'anno
presente, o pure nel susseguente, non
so dirlo. Caso che nel presente, attese
Alessandro a far dei preparamenti per
andar in persona a dimandar conto ai
Germani dei danni inferiti alle contrade
romane.
</p>

<hr />

<h2 class="hidden"><a name="CCXXXIV" id="CCXXXIV"></a>CCXXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXXXIV</span>. Indizione <span class="scp">XII</span>.</td>
  </tr>
  <tr>
    <td><span class="sc">Ponziano</span> papa 5.</td>
  </tr>
  <tr>
    <td><span class="sc">Alessandro</span> imperadore 13.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Massimo</span> per la seconda volta e <span class="sc">Caio
Celio Urbano</span>.
</p>

<p>
Già ardeva la guerra tanto ai confini
della Gallia quanto a quei della Pannonia,
con terrore non lieve dell'Italia
stessa. Però in quest'anno l'Augusto
Alessandro, messo insieme un potente
esercito, s'inviò alla volta della Gallia,
dove maggiore era il pericolo <span class="fnote">[Herodianus, lib. 6.]</span>. Conduceva
egli seco un gran corpo di Mori
e di arcieri presi dalla provincia della
Osroena, o pure disertori parti, guadagnati
con buono stipendio. Di costoro
pensava egli di valersi con vantaggio in
questa nuova guerra, perchè tal sorta di
gente saettava più lontano che i Germani,
e coglieva più facilmente nel bersaglio
de' loro corpi. Si partì Alessandro
da Roma, quantunque il senato e i migliori,
mal volentieri vedendolo disposto
alla partenza, si studiassero di ritenerlo <span class="fnote">[Lampridius, in Alexandro.]</span>:
tanto era l'amore che gli portavano,
tanta la premura che non si esponesse
a pericolo alcuno e ai dubbiosi successi
della guerra. Ma egli avea fisso il
chiodo di andare, perchè non potea sofferire
che, dopo aver vinto i Persiani,
venissero ad insultare l'imperio romano
i Germani, gente che altri imperadori da
meno di sè aveano saputo mettere in
dovere. Seco andò <i>Mammea</i> sua madre;
<span class="pagenum"><a name="Page_809" id="Page_809"></a>[809]</span>
e, se crediamo a Lampridio, tutti i senatori
l'accompagnarono per centocinquanta
miglia. Nel fare a gran giornate
il suo viaggio, incontratosi con una donna
della razza de' Druidi sacerdoti della
Gallia, questa gli disse: <i>Va pure, ma non
isperar vittoria; e fidati poco de' tuoi
soldati</i>. Egli non l'ascoltò, o pure non
se ne mise pensiero, perchè sprezzava
la morte. E Lampridio aggiugne, che
avendogli predetto un celebre astrologo
ch'egli dovea morire per mano d'un
Barbaro, se ne rallegrò, credendo di
aver da morire in qualche battaglia, e
di far quel fine glorioso ch'era toccato
ad altri generali famosi. Arrivato alle
rive del Reno <span class="fnote">[Herodianus, lib. 6.]</span>, quivi si fermò a disporre
tutto l'occorrente per portare la
guerra addosso a' Germani; ed intanto
fece fabbricar un ponte su quel fiume,
acciocchè vi potesse transitar tutta la
armata. Vuole Erodiano, scrittore che
solamente ci descrive Alessandro per un
imperador timoroso e privo di coraggio,
ch'egli tentasse prima, se potea, colle
buone intavolar pace coi Germani; e
loro a questo fine inviò suoi ambasciatori,
con esibire gran copia di danaro,
assai consapevole della forza che ha l'oro
fra quei popoli. Forse che se avesse
tenuta questa via non gli sarebbe mancata
la pace. Ma Lampridio nulla parla
di ciò, e nè meno di varii combattimenti
accennati dal suddetto Erodiano, nei
quali scrive che bene spesso i Germani
comparvero non men forti dei Romani.
Certo è che non abbiam vestigio di alcuna
bella militare impresa da lui fatta
in essa guerra, ancorchè il numeroso e
prode esercito suo promettesse di molto
in sì fatta spedizione.
</p>

<p>
<span class="pagenum"><a name="Page_810" id="Page_810"></a>[810]</span>
</p>

<hr />

<h2 class="hidden"><a name="CCXXXV" id="CCXXXV"></a>CCXXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXXXV</span>. Indizione <span class="scp">XIII</span>.</td>
  </tr>
  <tr>
    <td><span class="sc">Antero</span> papa 1.</td>
  </tr>
  <tr>
    <td><span class="sc">Massimino</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Severo</span> e <span class="sc">Quinziano</span>.
</p>

<p>
Altro non abbiam di certo di questi
consoli che il loro cognome, e il secondo
vien anche chiamato <i>Quintiliano</i>. Ho
io prodotta un'iscrizione <span class="fnote">[Thesaur. Novus Inscript., pag. 358, n. 2.]</span>, dove ci
comparisce <i>Gneo Pinario Severo console</i>,
ma senza poter dire se appartenga all'anno
presente. Il Panvinio <span class="fnote">[Panvin., in Fast. Consul.]</span> avea
citata un'iscrizione posta per la salute
di <i>Lucio Ragonio Urinazio Larcio Quinziano
console</i>, credendo che ivi si parlasse
del secondo console. Un'altra <span class="fnote">[Thesaur. Novus Inscript., pag. 359, n. 1.]</span>,
a lui pure spettante, ho dato io, ma con
farmi a credere che questo <i>Quinziano</i>
molto prima dell'anno presente fosse
sostituito nel consolato. In un altro
marmo <span class="fnote">[Idem, ibid., p. 358, n. 4.]</span>, rapportato anche nella mia
Raccolta, s'incontra <i>Tito Cesernio Macedone
Quinziano console</i>; ma senza
che resti alcun lume se appartenga all'anno
presente. Una grande scossa ebbe
in quest'anno il romano imperio per la
morte del buon <i>imperadore Alessandro</i>,
tolto di vita dagli empii ed iniqui suoi
soldati. Non se ne sa bene il luogo e la
maniera. Lampridio <span class="fnote">[Lampridius, in Alexandro.]</span> ne fu anch'egli
allo scuro, mentre scrive che l'Augusto
giovane, trovandosi nella gran Bretagna,
da noi chiamata Inghilterra, fu ucciso,
e che altri scrissero essere ciò avvenuto
nella Gallia in un villaggio appellato
Sicila, nel distretto di Magonza, come
vuole Eusebio <span class="fnote">[Eusebius, in Chron.]</span>, oppure in quel di Treveri.
Espone bensì Erodiano <span class="fnote">[Herodianus, lib. 6.]</span> con varie
particolarità questo avvenimento, ma
le circostanze da lui narrate non hanno
assai del verisimile. Secondo lui,
<span class="pagenum"><a name="Page_811" id="Page_811"></a>[811]</span>
<i>Massimino</i>, uffiziale, che avea la cura di
insegnar l'arte militare ai soldati di nuova
leva, per la maggior parte presi dalla
Pannonia, era amato non poco da esse
milizie. Sparlavano costoro di Alessandro,
come di un principe troppo timoroso,
che non lasciava fare alcuna bella
impresa contra dei nemici, e stava tuttavia
sotto l'ali della madre, donna, secondo
essi, intenta solamente ad ammassar
danaro, e che colla sua parsimonia
rendeva odioso a tutti il figliuolo; essere
perciò da eleggersi per imperadore un
uomo forte e pratico della guerra, e che
meglio premiasse i soldati. Lamentavansi
eglino in fatti anche di Alessandro, perchè
non profondeva sopra di loro i tesori,
siccome aveano praticato Caracalla
ed Elagabalo, scialacquatori delle pubbliche
sostanze, per guadagnarsi l'affetto
delle milizie; e per questo sclamavano
contro di Mammea, attribuendo ad avarizia
di lei ciò che si negava alla loro
insaziabile avidità. Posti dunque gli occhi
sopra <i>Massimino</i>, all'improvviso il
vestirono di porpora, e l'acclamarono
<i>Imperadore</i>. Fosse egli o non fosse consapevole
del loro disegno, almen finse
di resistere; ma, minacciato colle spade,
accettò come forzato l'augustal dignità.
Promesso dipoi un grosso donativo, e
di raddoppiar loro la provianda, concertò
subito la maniera di opprimere Alessandro.
Avvisato questi di sì pericolosa novità,
tremando, piangendo, e simile ad
un furioso, uscì dalla tenda, e raccomandossi
a' suoi soldati, con promettere
quanto volessero, purchè il difendessero.
Con grandi acclamazioni promisero essi
di farlo. Passata la notte, eccoti l'avviso
che vengono i soldati di Massimino;
e di nuovo Alessandro, uscito in pubblico,
implorò l'aiuto de' suoi, i quali replicarono
le promesse; ma, all'arrivo
delle truppe di Massimino, lasciatisi sovvertire
da lui, il riconobbero anch'essi
per Imperadore. Ciò fatto, diede Massimino
ordine ai tribuni e centurioni di
levar la vita ad Alessandro, a Mammea
<span class="pagenum"><a name="Page_812" id="Page_812"></a>[812]</span>
sua madre e a chiunque si volesse opporre.
Fu il barbaro comandamento immediatamente
eseguito, e, a riserva di
chi era fuggito, tutti rimasero vittima
delle loro spade. Così Erodiano.
</p>

<p>
Ma non è probabile che <i>Massimino</i>
fosse proclamato Imperadore, perchè si
sa ch'egli studiò in tutte le forme di
comparir innocente della morte di Alessandro;
nè che Alessandro sapesse l'esaltazion
di Massimino, nè che dopo tal
notizia passasse anche una notte, prima
di essere ucciso, perchè o egli sarebbe
fuggito, o, avendo tante persone che l'amavano,
non è da credere che tutti lo
avessero abbandonato. Ha ben più apparenza
di verità ciò che scrivono Lampridio <span class="fnote">[Lampridius, in Alexandro.]</span>
e Capitolino <span class="fnote">[Capitolin., in Maximino.]</span>: cioè che
molti de' soldati, massimamente della
Gallia, erano disgustati di Alessandro,
perchè egli, avendoli trovati male avvezzati
sotto Elagabalo, voleva rimetterli
con vigore nell'antica disciplina. E che,
segretamente intesisi con Massimino,
molti di essi, inviati alla tenda di Alessandro
nel dopo pranzo allorchè vi era
poca gente ed egli dormiva, il trucidassero
colla madre. Comunque ciò accadesse,
fuor di dubbio è che il buono, ma
infelice imperadore, per mano di que' sicarii,
e con intelligenza e per comando di
Massimino, uomo ingratissimo ai tanti
benefizii che avea da lui ricevuto, terminò
i suoi giorni. Si è disputato da varii letterati,
cioè dal padre Pagi, dal Tillemont,
dall'abbate Vignoli, da monsignor della
Torre e dal padre Valsecchi abbate benedettino,
intorno alla di lui età, intorno
alla durazion del suo imperio e al giorno
della sua morte. Credesi con più probabilità
ch'egli fosse ucciso non nel
marzo, ma nella state dell'anno presente,
in età di ventisei anni e di alquanti
mesi, e non già di 29 anni, mesi 3 e
giorni 7, come ha il testo, che si tiene
per iscorretto, di Lampridio; e dopo
<span class="pagenum"><a name="Page_813" id="Page_813"></a>[813]</span>
tredici anni ed alquanti giorni o pur mesi
d'imperio. A me non convien di entrare
in sì fatte dispute, bastando al
lettore d'intendere ciò che più importa
al filo della storia. Intanto le ammirabili
cose da noi udite di questo novello Alessandro,
tanto più degne di stupore e di
lode, quanto che operate da un sì giovinetto
Augusto, in cui lo stesso Erodiano,
che pur gli è poco favorevole, altro
non seppe trovar di difetto, se non la
troppa dipendenza da sua madre, ci han
già fatto detestare l'esecrabil azione di
Massimino, o pure di que' barbari soldati
che gli tolsero la vita contra tutte
le leggi umane e divine, e ci danno a conoscere
qual grave perdita fecero in lui
il senato e popolo romano, e tutte le
provincie del romano imperio. Un fulmine,
che scoppiasse contra di ognuno,
parve l'avviso della sua morte. Se ne
mostrò dolente, in apparenza, fin lo stesso
Massimino, e volle che nella Gallia
gli fosse alzato un magnifico monumento <span class="fnote">[Lampridius, in Alexandro.]</span>.
Più riguardevole fu l'altro che
il senato gli fece fabbricare in Roma,
dove furono portate le sue ceneri, e dove
non mancarono nè a lui nè a Mammea
sua madre gli onori divini, coll'assegno
di alcuni sacerdoti: e gran tempo durò
in Roma la festa nel dì natalizio di lui
e di sua madre. Gli stessi soldati, e fin
quelli ch'egli avea cassati in Soria, tagliarono
poscia a pezzi quegli assassini
che si erano bagnate le mani nel di lui
sangue: segno che non lo aveano abbandonato,
come vuole Erodiano, ma
che improvvisa dovette essere l'uccisione
di lui. Fu da molti scritta la vita di questo
insigne Augusto; e Lampridio cita
quella di <i>Settimio</i>, <i>Acolio</i> ed <i>Encolpo</i>,
che oggidì perdute, servirono a lui da
scorta per tramandarci le notizie che
abbiamo di esso imperadore. Verisimilmente,
<span class="pagenum"><a name="Page_814" id="Page_814"></a>[814]</span>
se non si fossero perduti tanti
libri della storia nobilissima di <i>Dione
Cassio</i>, sebben presso Sifilino egli poco
parla delle azioni di Alessandro, noi avremmo
qualche altro lume del suo governo:
governo incomparabile, perchè,
oltre all'esser egli stato di gran mente e
di ottima intenzione, volle sempre nel
suo consiglio i più saggi, i più giusti e
disinteressati senatori e giureconsulti che
allora si trovassero. Ma a questo adorabil
regnante, degno di lunghissima vita,
succedette <i>Massimino</i> di carattere tutto
contrario, dedito solamente alla crudeltà,
e, fuorchè dai soldati, universalmente
odiato ed abborrito qual manigoldo
del migliore di tutti i principi. Da che
costui, tolto di mezzo il buon Alessandro,
fu proclamato <i>Imperadore</i>, partecipò
al senato l'elezione sua. Bisognò approvarla,
perchè non si potea di meno,
avendo egli dalla sua le forze maggiori
del romano imperio. Non sappiamo
se da sè o pure se per decreto del
senato egli prendesse la <i>podestà tribunizia</i>
e il titolo di <i>padre della patria</i>, che
non fu mai sì indegnamente impiegato
che questa fiata. E se immenso fu il dolore
de' Romani e degli altri popoli, perchè
privati di un ottimo Augusto, questo
molto più crebbe, perchè un uomo pessimo
a lui succedeva, il quale dal secolo
d'oro fece in breve passare ad un secolo
di ferro l'imperio romano. Ma l'ambizione,
che cotanto lo acciecò, siccome
vedremo, ebbe dopo tre anni il meritato
supplizio. Chi fosse <i>Massimino</i>, e quale
nella privata fortuna, mi riserbo io di
esporlo all'anno seguente. Nel presente
trovandosi san <i>Ponziano</i> papa in esilio <span class="fnote">[Blanchinius, ad Anastas. Bibliothec.]</span>
per la fede di Gesù Cristo, gloriosamente
compiè il suo pontificato, ed in vece sua
fu eletto <i>Antero</i>, e posto nella sedia di
san Pietro.
</p>

<p>
<span class="pagenum"><a name="Page_815" id="Page_815"></a>[815]</span>
</p>

<hr />

<h2 class="hidden"><a name="CCXXXVI" id="CCXXXVI"></a>CCXXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXXXVI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Fabiano</span> papa 1.</td>
  </tr>
  <tr>
    <td><span class="sc">Massimino</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Giulio Massimino Augusto</span>
ed <span class="sc">Africano</span>.
</p>

<p>
Il nome di <i>Giulio</i>, dato dai compilatori
de' Fasti ad <i>Africano</i>, dipende da
una conghiettura del Panvinio <span class="fnote">[Panvin., in Fast. Consul.]</span>, senza
che se ne vegga pruova alcuna; e però
non mi son io attentato e darglielo, siccome
cosa dubbiosa. In vece di <i>Massimino</i>,
noi troviamo <i>Massimo</i> <span class="fnote">[Reland., Fast. Consul.]</span> in varii
Fasti: il che potrebbe far dubitare se
<i>Massimino</i> prendesse il consolato. Ma
essendo stati soliti i novelli Augusti nel
primo nuovo anno a prenderlo, ed essendovi
altri lumi, ragionevolmente possiam
credere che <i>Massimino</i> procedesse
console nell'anno presente. Poco più di
un mese tenne santo <i>Antero</i> papa il pontificato
romano, e diede fine alla sua vita
col martirio <span class="fnote">[Blanchinius, ad Anastas.]</span>. Succedette a lui nell'apostolica
sede <i>Fabiano</i>. Andiamo ora
a vedere chi fosse colui che nell'enorme
delitto della morte data al buon Alessandro
Augusto, si aprì la strada al trono
cesareo. <i>Caio Giulio Vero Massimino</i>
(che così egli si fece chiamare) era di
nazione barbara <span class="fnote">[Capitolin., in Maximino seniore.]</span>, perchè figlio di Micea
o Micca, uomo goto, e di Ababa o
Abala, donna alana. Nacque in un villaggio
ai confini della Tracia, e però veniva
considerato come Trace d'origine. Dicono
che fosse terribile d'aspetto; che
la sua statura eccedesse otto piedi; che
la sua forza fosse prodigiosa; che in un
sol pasto mangiasse quaranta ed anche
sessanta libbre di carne: il che se sia da
credere, lascerò giudicare agli altri. Essendo
egli in sua gioventù pastore di
professione, lo sceglievano gli altri per
loro capo a fine d'opporsi ai ladri. Conosciuto
<span class="pagenum"><a name="Page_816" id="Page_816"></a>[816]</span>
costui da Severo Augusto, allorchè
era nella Tracia, per uomo di
straordinaria robustezza, fu arrolato
nella cavalleria, poscia nelle guardie del
corpo, e promosso dipoi a varie cariche
militari, spezialmente sotto Caracalla,
nelle quali si acquistò molto credito,
perchè infaticabile, perchè non mangiava
addosso ai soldati; anzi, ricompensandoli,
e gran cura prendendo di loro, si facea
amare da tutti. Per odio che portava a
Macrino, siccome distruttore della casa
di Severo, si ritirò al suo paese, e con
difficoltà tornò alla milizia sotto l'impuro
Elagabalo, creato tribuno, ma senza
comparire per tre anni a salutarlo, nè
a baciargli la mano. Morto Elagabalo, venne
a Roma, accolto con grande allegrezza
da Alessandro Augusto, da lui lodato al
senato, e creato tribuno della legione
quarta, composta di giovani di nuova
leva, acciocchè loro insegnasse la milizia.
Chi per la sua forza il chiamava Ercole,
chi Milone Crotoniate, Achille, ec. In questo
concetto era Massimino, quando, senza
nè pur essere senatore, usurpò il trono
de' Cesari, in età d'anni settantadue,
se si ha da credere alla Cronica Alessandrina <span class="fnote">[Chronicon Alexandrinum.]</span>
e a Zonara <span class="fnote">[Zonaras, in Annalibus.]</span>. Aveva egli un
figliuolo giovinetto, per nome <i>Caio Giulio
Vero Massimino</i>, come s'ha dalle medaglie <span class="fnote">[Mediob., in Numism. Imperator.]</span>.
<i>Massimino</i>, ancor egli è chiamato
da alcuni storici, giovane di rara
bellezza, di alta statura, e più pulito del
padre rozzo e barbaro, ma creduto più
superbo di lui stesso benchè Capitolino <span class="fnote">[Capitolinus, in Maxim. juniore.]</span>,
che ciò scrive, dica altrove ch'egli
era di un natural buono, e che Alessandro
Augusto gli avrebbe data in moglie
<i>Teoclia</i> sua sorella, se non fosse
stato ritenuto dai barbari costumi del di
lui padre Massimino. Scrive il suddetto
Capitolino che gli fu da esso suo padre
conferito il titolo d'<i>Imperadore</i>. Nelle
iscrizioni e medaglie che restano di lui,
<span class="pagenum"><a name="Page_817" id="Page_817"></a>[817]</span>
il troviamo ornato solamente del titolo
di <i>Cesare e di principe della gioventù</i>.
Però è da dire che quello storico s'inganna,
o pur, come vuole il Pagi <span class="fnote">[Pagius, in Crit. Baron.]</span>, imperadori
erano anche chiamati allora i
Cesari.
</p>

<p>
Creato imperadore Massimino, siccome
non gli era ignoto d'essere mirato
di mal occhio da chi considerava nella
viltà dei di lui natali troppo avvilita l'imperial
dignità, e teneva per vittima delle
di lui ambiziose voglie l'ucciso Augusto,
si rivolse ad assodar, se potea, col terrore
il suo trono, giacchè coll'amore
non sapea sperarlo <span class="fnote">[Capitolin., in Maxim. seniore. Herodianus,
lib. 7.]</span>. Tosto dunque
sotto varii pretesti congedò gli amici e
consiglieri d'Alessandro, eletti già dal
senato, col rimandar parte d'essi a Roma,
e con privare gli altri delle loro
cariche. Era la sua mira di far alto e
basso senza dipendere da alcuno, per
poter più liberamente esercitare la sua
tirannia. Tutta la servitù e i cortigiani del
passato governo mandò con Dio; moltissimi
ancora ne fece uccidere, non d'altro
colpevoli che di mostrarsi afflitti per
la morte del buon padrone. Tiene Eusebio <span class="fnote">[Euseb., Histor. Eccles., lib. 6, cap. 28.]</span>
che, in odio appunto di Alessandro,
nella cui corte si trovavano assaissimi
Cristiani, egli movesse una fiera
persecuzione contro la Chiesa, per cui
crebbe in terra e in cielo il numero
de' santi martiri. Tremavano già i Romani
per le frequenti nuove <span class="fnote">[Capitol., in Maximino seniore.]</span> che andavano
arrivando della di lui crudeltà,
mentre chi faceva crocifiggere, chi dar
in preda alle fiere, chi chiuder vivo nelle
bestie uccise, chi lasciar la vita sotto
le bastonate. Altro nome già non gli si
dava, che di Ciclope, di Busiride, di Falari,
ec. Cacciossi perciò, coll'andar innanzi
tal timore nel senato e popolo
romano, che o pubblicamente o privatamente
ognun facea dei voti affinchè
Massimino mai non vedesse Roma. Fosse
<span class="pagenum"><a name="Page_818" id="Page_818"></a>[818]</span>
la verità, o pure una finzione <span class="fnote">[Herodianus, lib. 6.]</span>, si
scoprì una trama ordita contro di lui da
<i>Magno</i>, uomo consolare e di gran nobiltà.
Dicono ch'egli, avendo prima guadagnati
molti uffiziali e le guardie del ponte
di barche fatte sul Reno, allorchè Massimino
era passato di là, avesse disegnato
di far rompere lo stesso ponte, acciocchè
Massimino restasse fra le branche
de' Germani, e nello stesso tempo pensasse
di far proclamare sè stesso Imperadore.
Tutti coloro che furono sospetti
di tal cospirazione perderono la vita
senz'altro esame o processo, di modo
che non si potè mai venire in chiaro se
fosse vera o falsa, e molti la crederono
un'invenzione di Massimino per liberarsi
da chi non gli era in grazia. Si fa
conto che quattro mila persone rimasero
per tal cagione private di vita. Dopo
questa tragedia, il corpo dei soldati
osroeni ch'era all'armata, siccome gente
persuasa che il tanto amato da loro
Alessandro Augusto fosse perito per ordine
del crudel Massimino, si rivoltarono
contra di lui; e trovato per accidente
<i>Tito Quartino</i> <span class="fnote">[Capitolin., in Maximin. seniore. Herod.,
lib. 6.]</span>, già stato console ed
amico di Alessandro, ma congedato dal
campo, con tutto il suo gridare e resistere,
chiamatolo <i>Imperadore</i>, il vestirono
di porpora. Ma da lì a poco questi fu
assassinato da <i>Macedonio</i> suo amico, che
era stato promotor della sedizione, o
per rabbia d'essere stato posposto a lui,
o per isperanza di qualche gran ricompensa
da Massimino, a chi ne portò il
capo. La ricompensa fu che Massimino
allora il ringraziò, ma poco dipoi il fece
ammazzare, come autor della ribellione
e traditor dell'amico. Non s'accorda
con questi scrittori Trebellio Pollione <span class="fnote">[Trebellius Pollio, in Tito.]</span>,
mentre scrive che questo <i>Tito</i> era tribuno
de' Mori, e che imperò sei mesi, contraddicendo
a sè stesso per aver detto prima
ch'egli fra pochi giorni fu ucciso.
<span class="pagenum"><a name="Page_819" id="Page_819"></a>[819]</span>
Secondo questo autore, era sua moglie
<i>Calpurnia</i> della nobil famiglia de' <i>Gensorini</i>,
cioè de' <i>Pisoni</i>, sacerdotessa, che
per l'insigne sua castità fu adorata dai
Romani. Gran tempo stette la di lei statua
in luogo ben improprio, perchè nel
tempio di Venere.
</p>

<p>
All'anno presente mi sia permesso
di riferire la guerra fatta da Massimino
ai Germani, quantunque si possa dubitare
che appartenga al precedente. Un poderosissimo
esercito avea condotto seco
Alessandro Augusto in quella spedizione,
perchè, oltre a molte legioni di soldati
occidentali, s'era studiato, siccome ho
detto, di avere gran copia di Osroeni,
Armeni, Parti e Mori; e credevasi che
il maggior nerbo dell'armata consistesse
in costoro, per far quella guerra, perchè
erano tutti gente sperta nel saettare:
mestier poco praticato dai Germani.
Massimino a tanti combattenti ne aggiunse
degli altri, e in persona attese ad
esercitarli tutti e disciplinarli. Ardeva
egli di voglia di far delle grandi prodezze,
acciocchè venisse ad intendere il
mondo l'importante vantaggio di avere
un imperador bellicoso, e dimenticasse,
s'era possibile, il suo timido predecessore.
Quindi, passato il Reno, diede addosso
ai Barbari. Niun d'essi sulle prime
osò di venirgli a fronte; tutti si
ritirarono nei boschi e nelle paludi, con
fare dipoi, il meglio che poteano, la
guerra con insidie. Diversi combattimenti
seguirono in quelle selve e paludi.
Tanta era la temerità di Massimino, che,
al pari d'ogni soldato, entrava anch'egli
nelle mischie, e menava le mani. Ma
corse una volta pericolo della vita; perchè,
inviluppato col cavallo nel fango di
una palude, fu attorniato da' nemici; e
se non erano i suoi, che accorsero in
aiuto, si vedeva il fine della sua tirannia.
Scrisse egli poscia al senato <span class="fnote">[Capitolinus, in Maxim. seniore.]</span> d'essere
entrato nel paese germanico, d'averne
corso ben quattrocento miglia, con uccidere
molti de' nemici, farne assai più
<span class="pagenum"><a name="Page_820" id="Page_820"></a>[820]</span>
prigioni, con incendiare i loro villaggi,
tutti fabbricati di legno, e col condur
via un immenso bottino di bestiami e
d'altre robe, che tutte lasciò ai soldati.
Erodiano <span class="fnote">[Herodianus, lib. 7.]</span> aggiugne aver egli dato il
guasto ai raccolti di quelle contrade: il
che fa intendere aver egli guerreggiato
nel giugno e luglio. Mandò anche Massimino
a Roma dipinte in alcune tavole
le battaglie dai lui fatte in quelle parti,
acciocchè anche gl'ignoranti leggessero
quivi i trofei del suo valore. Par tali
vittorie fu non meno a lui che al figlio
Cesare dato il titolo di <i>Germanico</i>; e
questo si legge nelle monete battute <span class="fnote">[Mediobarb., in Numismat. Imperat.]</span>
correndo la tribunizia podestà seconda
di lui, cioè nell'anno presente, col motto
di VICTORIA GERMANICA. Giacchè
non si trovavano più nemici da combattere,
e si accostava il verno <span class="fnote">[Herodianus, lib. 7.]</span>, coll'armata
passò nella Pannonia, e prese il
suo alloggio nella città di Sirmio, capitale
di quelle contrade, meditando maggiori
imprese nell'anno vegnente contra dei
Sarmati. Minacciava egli di voler sottomettere
al romano imperio tutte le
nazioni germaniche; e fatto verisimilmente
l'avrebbe: tanta era la sua bravura
e l'indefesso operare nel mestier
dell'armi, s'egli nello stesso tempo non
avesse fatta ai sudditi suoi una guerra
anche più cruda che ai Barbari stessi:
del che parleremo all'anno seguente.
</p>

<hr />

<h2 class="hidden"><a name="CCXXXVII" id="CCXXXVII"></a>CCXXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXXXVII</span>. Indizione <span class="scp">XV</span>.</td>
  </tr>
  <tr>
    <td><span class="sc">Fabiano</span> papa 2.</td>
  </tr>
  <tr>
    <td><span class="sc">Massimino</span> imperadore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Perpetuo</span> e <span class="sc">Corneliano</span>.
</p>

<p>
In due iscrizioni riferite dal Panvinio <span class="fnote">[Panvin., in Fast. Consular.]</span>
si truova un <i>Lucio Ovinio Rustico
Corneliano console disegnato</i>, e un
<i>Publio Tizio perpetuo consolare della
Toscana e dell'Umbria</i>. Perciò i più han
<span class="pagenum"><a name="Page_821" id="Page_821"></a>[821]</span>
creduto che tali fossero i prenomi e
nomi di questi consoli. Perchè non è
esente da dubbii sì fatta partita, ho creduto
meglio di star col Relando <span class="fnote">[Reland., in Fast. Cons.]</span>, che
solamente accenna i loro cognomi. Quali
imprese in quest'anno facesse Massimino,
dopo avere svernato nella Pannonia,
resta a noi molto scuro. Truovansi nondimeno
iscrizioni <span class="fnote">[Gruterus, Inscript., pag. 151 et 158. Sponius,
pag. 186. Thes. Novus Inscript., p. 250, n. 5.]</span> a lui poste nel susseguente
anno dalle provincie che continuarono
ad ubbidirlo, nelle quali è
chiamato <i>Dacico Massimo</i>, <i>Sarmatico
Massimo</i> ed <i>Imperadore</i> fin <i>sette volte</i>:
tutti indizii di battaglie date e di vittorie
riportate contra de' Sarmati e Daci. Capitolino <span class="fnote">[Capitolin., in Maxim. seniore.]</span>
attesta anch'egli che Massimino
ebbe moltissime guerre, dalle
quali ritornò sempre vincitore e con
gran copia di prigionieri e di bottino.
Nulladimeno ha ciera di una rodomontata
l'aver egli scritto al senato. <i>Tante
essere state le guerre da lui fatte in poco
tempo, quante mai altri ne facesse in
vita sua: tanta la preda, che avea superata
la speranza di ognuno; tanti i prigionieri,
che non bastava il paese romano
a contenerli tutti</i>. Dissi che intanto egli
peggio trattava i sudditi suoi. Abbisognava
di danaro per sostenere quel diluvio
di armati; e per cavarne da tutti
i lati, si concedeva ad ognuno licenza
d'accusare <span class="fnote">[Herod., lib. 7.]</span>. Stavano sempre aperti
gli orecchi di Massimino alle spie e a
qualunque giusta o calunniosa relazione,
bastando che comparisse l'accusa, perchè
ne succedesse tosto la carcerazion
delle persone, senza distinzione alcuna di
grado o di età. Laonde notte e dì si vedevano
da ogni parte anche più lontana
del romano imperio condotti sopra carrette
in Pannonia uomini incatenati di
qualsivoglia dignità civile o militare,
cominciando da coloro che erano stati
consoli <span class="fnote">[Capitol., in Maxim. seniore.]</span>; e tutti poi o innocenti o
<span class="pagenum"><a name="Page_822" id="Page_822"></a>[822]</span>
rei venivano condannati alla morte o
all'esilio, col confisco de' loro beni e
colla rovina delle lor famiglie. Gran disavventura,
o almen gran pericolo e
batticuore era allora l'essere ricco, coll'esempio
di tanti e tanti, i quali, di ricchissimi
ch'erano, erano ridotti a limosinar
il pane. Nè qui terminò l'insaziabil
crudeltà e avidità del tiranno. Mise anche
le mani sopra tutte le rendite proprie
della città, destinate per mantenimento
della pubblica annona, per aiuto
della povera plebe, per le feste e per li
giuochi allora usati. Passò inoltre a spogliare
i templi di tutte le statue, e d'ogni
altro ornamento d'oro, d'argento o di
rame: che tutto, portato alle zecche, si
convertiva in moneta. Per tanti spogli e
violenze veggendosi i popoli sì conculcati
e tanagliati dal proprio principe,
non si può dire come fossero malcontenti
ed amareggiati; ma le lor doglianze
consistevano in sole parole, in maledizioni,
in implorar l'aiuto de' sordi numi
offesi, a riserva d'alcuni, che, non potendo
soffrire gl'insulti fatti ai lor templi,
nel difenderli, si lasciarono piuttosto
scannar presso gli altari. Ne mormoravano
forte fin gli stessi soldati, perchè
tutto dì veniva rimproverato loro dai
parenti ed amici che per colpa d'essi
tante iniquità erano commesse da Massimino.
Sotto quest'anno la corrente
dei moderni storici mette la sollevazion
dell'Africa contro dell'indegno Massimino,
e l'assunzione al trono augustale
dei due Gordiani, e la lor caduta, con
altri accidenti; ma con restare involti
in molte tenebre i fatti d'allora. Quanto
a me, credo tutto ciò avvenuto solamente
nell'anno seguente, siccome dirò: e che
Massimino passasse il presente in far
guerra ai Daci e Sarmati, e svernasse
dipoi quietamente nella Pannonia.
</p>

<p>
<span class="pagenum"><a name="Page_823" id="Page_823"></a>[823]</span>
</p>

<hr />

<h2 class="hidden"><a name="CCXXXVIII" id="CCXXXVIII"></a>CCXXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="sc">Cristo</span> <span class="scp">CCXXXVIII</span>. Indizione <span class="scp">I</span>.</td>
  </tr>
  <tr>
    <td><span class="sc">Fabiano</span> papa 3.</td>
  </tr>
  <tr>
    <td><span class="sc">Massimino</span> imperadore 4.</td>
  </tr>
  <tr>
    <td>due <span class="sc">Gordiani</span>, imperadori 1.</td>
  </tr>
  <tr>
    <td><span class="sc">Pupieno</span> e <span class="sc">Balbino</span> imp. 1.</td>
  </tr>
  <tr>
    <td><span class="sc">Gordiano</span> III imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Pio</span> e <span class="sc">Ponziano</span>.
</p>

<p>
Gran lite è qui fra gl'illustratori <span class="fnote">[Pagius. Relandus. Stampa et alii.]</span>
de' Fasti in assegnare i prenomi e nomi
di questi consoli. Il primo vien chiamato
non Pio, ma Ulpio in alcune leggi e da
Censorino; altri gli danno il nome di
Annio Pio, ed altri di Marco Ulpio Crinito.
Il secondo vien creduto Procolo Ponziano,
ovvero Ponziano Procolo, perchè in
alcuni fasti, in vece di Ponziano, si trova
Procolo. Il nodo è tuttavia qual era prima.
Ho io prodotto altrove due inscrizioni <span class="fnote">[Thesaurus Novus Inscription., pag. 360.]</span>
che parlano di due consoli Procoli
coi loro prenomi e nomi, senza poter
attestare se al presente anno alcuna di
esse appartenga. Penso bensì che solamente
in questo accadessero le novità
dell'Africa <span class="fnote">[Herodianus, lib. 7. Capitol., in Maximino
seniore et in Gordian.]</span>. Le continue condanne
ed estorsioni che facea nelle provincie
africane il procuratore del fisco per ben
somministrar della pecunia a Massimino
(che questa era la via di guadagnarsi
merito presso di lui) cagion furono che
alcuni nobili giovani, capo de' quali fu
un Maurizio nella città di Tisdoro, raunata
una gran frotta di loro servi e concittadini
coll'armi sotto, andarono a
trovar costui, per pagare una condanna.
Il pagamento fu, che lo ammazzarono.
Fecero bensì i soldati della guardia molta
resistenza, ma furono messi in fuga.
Fatto il colpo, allora meglio che prima
conobbero il proprio pericolo, e però
pensarono ad un colpo maggiore. Sapendo
in quanto odio de' popoli fosse
Massimino, mossero assai gente a sedizione,
<span class="pagenum"><a name="Page_824" id="Page_824"></a>[824]</span>
e poi si portarono a trovare <i>Marco
Antonio Gordiano</i> proconsole di quella
contrada, e, per quanta opposizione e
ripugnanza egli mostrasse, lo acclamarono
<i>Imperadore Augusto</i>, e il vestirono
di porpora, minacciandogli la morte se
non accettava. Era <i>Gordiano</i> un venerabil
vecchio di ottant'anni, ornato di
tutte le più luminose virtù. <i>Mezio Marullo</i>
suo padre tirava l'origine dai Gracchi;
<i>Ulpia Gordiana</i> sua madre da Traiano
imperadore. Pareva ereditario in
casa di lui il consolato, avendolo avuto
il padre, l'avolo e il bisavolo, oltre ad
altri dalla parte di sua moglie. Stato era
anch'egli console due volte, l'una con
<i>Caracalla</i> imperadore nell'anno di Cristo
215, e nell'anno 229 con <i>Alessandro</i>
imperadore. Pochi si contavano
che gli andassero avanti in abbondanza
di comodi e di facoltà. Da giovinetto
si applicò a far dei poemi, e specialmente
mise in versi e in prosa le azioni
degl'imperadori Antonini, de' quali era
innamorato. La pretura e le altre pubbliche
cariche da lui furono sostenute
con tal magnificenza di giuochi e di altri
pubblici solazzi, che si tirò dietro
in Roma e per le provincie l'amore e il
plauso di tutti i popoli. Ma specialmente
divenuto proconsole dell'Africa, a tal
segno si diede a conoscere la di lui giustizia,
moderazione e prudenza, che quei
popoli il riguardavano come lor padre,
nè mai cotanto amore aveano portato
ad alcuno dei suoi antecessori. Gli davano
il nome di Catone, di Scipione e
di altri insigni Romani.
</p>

<p>
Ora il buon vecchio, ancorchè, contra
sua voglia, e per non poter di meno,
avesse accettate le imperiali insegne,
pure, considerando che sbrigata era la
sua vita sotto il crudel Massimino, a cui
non parrebbe mai innocente un tal fatto,
altro ripiego non seppe trovare che
quello di cercare di assodarsi il meglio
che poteva sul trono, giacchè troppo pericolo
era il discenderne. Dichiarato
dunque Augusto <i>Marco Antonio Gordiano</i>
<span class="pagenum"><a name="Page_825" id="Page_825"></a>[825]</span>
suo figliuolo, che da alcuni vien creduto
chiamato <i>Marco Antonino</i>, s'inviò a Cartagine,
dove fu solennemente riconosciuto
Imperadore. Fra le ragioni che muovono
me a credere succeduta in quest'anno
la di lui assunzione al trono, a me par
decisiva quella di Erodiano <span class="fnote">[Herodianus, lib. 7.]</span>, che asserisce
accaduta tal novità <i>terminato
l'anno terzo dell'imperio di Massimino</i>;
il che solamente accadde nel presente
anno. Fu ben di parere il padre Pagi <span class="fnote">[Pagius, in Crit. Baron.]</span>
che tal frase si abbia da intendere <i>mentre
correva il terzo anno di Massimino</i>;
ma conveniva recar esempli chiari comprovanti
il suo assunto: il che egli non ha
fatto. Secondo la comune significazione,
Erodiano parla di un <i>terzo anno finito</i>,
e non già cominciato o corrente. Furono
dagli Africani abbattute le statue di
Massimino, ed alzate quelle de' due Gordiani
Augusti, i quali furono e son tuttavia
chiamati Africani. Spedirono essi
immediatamente a Roma un'ambasciata.
Non so se fra gli ambasciatori si trovasse
<i>Valeriano</i>, uno de' primarii senatori, che
fu poi imperadore, o pure s'egli fu quello
che accolse in Roma quegli ambasciatori.
Esponevano essi quanto era
succeduto, e pregavano il senato di confermar
la loro elezione <span class="fnote">[Capitolin., in Maximino seniore. Herodian.,
lib. 7.]</span>. Nel tempio
de' Castori raunato il senato nel dì 27
<i>di maggio</i>, furono lette le lettere dei
Gordiani da <i>Giunio Sillano console</i>, sostituito
insieme con <i>Gallicano</i> nel presente
anno, e non già nel precedente, ai
due consoli ordinarii. Con sonore acclamazioni
riconosciuti furono Imperadori
essi due <i>Gordiani</i>, e dichiarato nemico
pubblico <i>Massimino</i> col figliuolo. Prima
nondimeno di divolgar le lettere, e di
tener la suddetta assemblea, finto fu
che venissero spediti da Massimino alcuni
sgherri a <i>Vitaliano</i> prefetto del pretorio,
uomo crudelissimo, con lettere
ed ordine di dirgli a bocca in segreto
<span class="pagenum"><a name="Page_826" id="Page_826"></a>[826]</span>
cose d'importanza. Ammessi costoro nel
di lui gabinetto, mentre egli osservava i
sigilli delle lettere, lo ammazzarono, con
far poi credere ai soldati, ciò essere stato
comandamento di Massimino, solito
a far di questi servigi a' suoi ministri.
Renduto poi pubblico il decreto del senato,
e sparsa voce fra il popolo che
Massimino era stato ucciso, che i Gordiani
promettano un gran congiario
alla plebe e un suntuoso donativo ai
soldati, si levò esso popolo a rumore,
abbattè le statue e le immagini di Massimino,
e scaricò il suo furore addosso a
varii suoi uffiziali ed amici, e specialmente
infierì contro le spie e gli accusatori
che si baldanzosamente esercitavano
in addietro l'infame lor mestiere.
Molli innocenti ancora vi perirono; e
perchè <i>Sabino</i>, prefetto di Roma, volle
mettervi freno, restò anch'egli ucciso.
Diede poscia il senato incumbenza a
venti senatori, già stati consoli, di andar
a difendere i confini dell'Italia contro
gli sforzi che potesse far Massimino.
Scrissero a tutte le provincie, anche
fuori d'Italia, esortando ognuno di prender
l'armi in favor de' Gordiani e contra
di Massimino. I più ubbidirono; altri
per paura se ne guardarono, ed uccisero
o mandarono a Massimino i messi
del senato.
</p>

<p>
Appena la novità dell'Africa accadde,
che per corrieri espressi ne fu portato
il doloroso avviso a Massimino <span class="fnote">[Capitolinus, in Maximino seniore.]</span>. Sopraggiunse
poi l'altra di quanto era accaduto
in Roma. Allora uscì così fattamente
in ismanie quel fiero Augusto,
con dar del capo nelle pareti, gittarsi in
terra, stracciarsi le vesti, imbrandire la
spada, come se volesse uccidere il senato:
che non più uomo, ma un forsennato,
una bestia parea. Se non usciva
di là suo figliuolo, fu creduto che gli avrebbe
cavato gli occhi, tanto era infuriato
anche contra di lui, perchè sul
principio del suo governo volle mandarlo
a Roma, ed egli, per l'amore
<span class="pagenum"><a name="Page_827" id="Page_827"></a>[827]</span>
che portava al padre, non si seppe mai
staccare da lui. <i>Se foss'ito</i>, dicea Massimino,
<i>non sarebbe avvenuto quel che ora
intendiamo</i>. Affogata poi col vino la conceputa
rabbia, nel dì seguente arringò
i soldati <span class="fnote">[Herod., lib. 5.]</span>, vomitando quante ingiurie
mai seppe contra dei Gordiani e del senato
romano; ed ordinò la marcia dell'esercito
verso l'Italia con tal fretta,
che appena diede un sol dì di tempo per
prepararsi al viaggio. Oltre alla poderosa
armata dei Romani, seco ancora menò
assaissime schiere di Tedeschi presi al
suo servigio, e mandò innanzi le coorti
della Pannonia. Marciaron tutti, quando
arrivarono dall'Africa nuove di gran
consolazione per Massimino. Era suo
procuratore nella Numidia <i>Capelliano</i>
dell'ordine senatorio. Gli venne ordine
fuor di tempo dal vecchio Gordiano di
dimettere la carica. Irritato costui pensò
tosto a vendicarsene. Aveva egli sotto
il suo comando un corpo di brave soldatesche,
assai pratiche del loro mestiere,
perchè affinate nella guerra continuamente
fatta coi Barbari di quelle contrade.
Con questa gente, accresciuta da un
possente rinforzo di Numidi, tutti spertissimi
arcieri, s'inviò alla volta di Cartagine.
Grande fu lo spavento non men
de' Gordiani che di quel popolo, perchè
non aveano truppe regolate da opporre.
Tuttavia diede all'armi quella gran città,
uscirono a folla i cittadini, per assalire
i nemici, avendo alla lor testa Gordiano
minore Augusto. Si venne ad un'aspra
battaglia, in cui, quantunque i Cartaginesi
fossero di lunga mano superiori di
numero ai nemici, pure, per la poca loro
perizia nei combattimenti, furono sconfitti
con grave loro strage. Vi perì lo
stesso Gordiano secondo in età di quarantasei
anni, e fra la moltitudine dei
cadaveri il suo non si potè poi rinvenire.
Ciò inteso dal vecchio Gordiano suo padre,
per disperazione, e per non cadere
in man de' nemici, secondo Capitolino <span class="fnote">[Capitol., in Gordiano seniore.]</span>,
<span class="pagenum"><a name="Page_828" id="Page_828"></a>[828]</span>
si strangolò, dando fino anch'egli alla vita
e all'imperio. Vuole Erodiano <span class="fnote">[Herod., lib. 7.]</span> che
egli morisse prima del figliuolo; ma più
probabile sembra su questo punto il
racconto di Capitolino. Entrato in Cartagine
Capelliano, con gran macello di
gente, spogliò i templi, e fece un mondo
di mali anche in altre città. All'avviso
di così inaspettata mutazion di cose,
Massimino, ch'era in viaggio, si rincorò
forte. Chiunque poi ben prenderà il filo
di tali avvenimenti, conoscerà essere
guasto il testo di Capitolino, dove scrive
che questi due Gordiani tennero l'imperio
<i>un anno e sei mesi</i>. Se Massimino, appena
udita la loro esaltazione, si mise in
viaggio per venire in Italia, e prima di
giugnere ad Aquileia ne intese la lor caduta,
come può mai stare che sì lungamente
regnassero i Gordiani? Però saggiamente
il Panvinio <span class="fnote">[Panvin., Fast. Cons.]</span> ed altri han tenuto
che il loro imperio non durasse più
d'un mese e sei dì, ed altri han creduto
due mesi e qualche giorno.
</p>

<p>
Allorchè si seppe in Roma l'infelice
morte dei due Gordiani, incredibil fu la
agitazione degli animi e lo spavento di
ognuno al vedersi tolti coloro, nei quali
era riposta la comune speranza, e al
prevedere gl'immensi mali che si poteano
aspettare da Massimino, principe di
sua natura sì sanguinario, e tanto più
perchè irritato dalla ribellione di Roma.
Era fatto il primo passo, convenne fare
il secondo, per difendersi fino all'ultimo <span class="fnote">[Herodian., lib. 7. Capitol., in Maxim. et
Balbin.]</span>.
Raunato dunque il senato nel
tempio di Giove Capitolino a porte chiuse,
oppure in quello della Concordia, elesse
due nuovi imperadori, cioè <i>Marco Clodio
Pupieno Massimo</i> e <i>Decimo Celio Balbino</i>,
senatori di gran credito ed abilità. Il
primo, cioè <i>Massimo</i>, chiamato <i>Pupieno</i>
da altri, perchè avea tutti e due questi
cognomi, era di bassa nascita; ma il
merito acquistato da lui col valore e colla
<span class="pagenum"><a name="Page_829" id="Page_829"></a>[829]</span>
prudenza nel mestiere della guerra lo
avea fatto salire di grado in grado fino a
quel di generale, esercitando il quale nell'Illirico
e nella Germania, quanto si era
renduto formidabile ai Sarmati e Germani,
altrettanto s'era fatto amar dai
soldati. Alzato al posto di senatore, fu
pretore, console, poi proconsole nella
Bitinia, nella Grecia e nella Gallia Narbonese,
e finalmente era stato prefetto
di Roma; personaggio savio, attivo e
severo non poco, anzi creduto di genio
aspro, e rigoroso esattore del giusto.
<i>Balbino</i>, all'incontro, discendeva da famiglia
antica e nobilissima: era stato
due volte console; avea governato con
lode varie provincie; amato da ognuno
pel suo natural buono, per la sua affabilità
e pel buon uso delle morte sue
ricchezze <span class="fnote">[Capitol., in Maxim. et Balbin.]</span>. Erano allora consoli sostituiti
<i>Claudio Giuliano</i> e <i>Celso Eliano</i>,
il consolato de' quali, secondo me, appartiene
all'anno presente, e non già al
precedente, come altri ha creduto. Un altro
errore è corso nella vita di questi due
imperadori, descritta da Capitolino <span class="fnote">[Capitol., in Maximin. seniore.]</span>.
Sul principio di essa si legge che la loro
elezione seguì <i>septimo kalendas junii</i>,
cioè nel dì 26 di maggio, mentre si
facevano i <i>giuochi apollinari</i>. Noi abbiam
veduto di sopra dirsi da lui che i Gordiani
furono confermati Augusti dal senato
romano <i>nel dì 27 di maggio</i> di questo
anno; ed essendo succeduta nel medesimo
anno la morte de' Gordiani, e
l'innalzamento di Pupieno Massimo e
di Celio Balbino, perchè la nuova ne fu
portata a Massimino durante il suo viaggio,
e prima ch'egli entrasse in Italia,
per conseguente è fallato il testo di Capitolino.
Oltre a ciò, ha osservato il padre
Pagi <span class="fnote">[Pagius, Crit. Baron., ad annum 236.]</span> che i <i>giuochi apollinari</i> si
celebravano <i>septimo idus julii</i>; e però
si dee credere che Capitolino asserisse
eletti questi due novelli Augusti <i>nel dì 9
di luglio</i>, non già dell'anno antecedente,
<span class="pagenum"><a name="Page_830" id="Page_830"></a>[830]</span>
come si figurò esso padre Pagi, ma bensì
del presente. Proposta dipoi al popolo
la loro elezione, grande apprensione ebbe
la plebe del genio severo di <i>Pupieno
Massimo</i>, e però coll'armi e con le grida
si opposero. Trovato fu il ripiego di
quetarli con crear Cesare <i>Marco Antonio
Gordiano</i>, che alcuni dicono nipote
del vecchio Gordiano, e figliuolo del secondo,
ed altri nato da una figliuola del
primo Gordiano. Erodiano è di questo
ultimo parere. L'età di questo <i>terzo
Gordiano</i>, il quale si trovava allora in
Roma, e fu accolto con giulive acclamazioni,
restò dubbiosa anche presso
gli antichi. La più verisimile opinione è
ch'egli fosse in età di circa dodici anni.
</p>

<p>
Non si perdè tempo in Roma ad unire
quante milizie si potè per marciar
contra di Massimino <span class="fnote">[Capitol., in Maximo et Balbin.]</span>; e <i>Pupieno Massimo</i>
Augusto, siccome persona di sperimentata
buona condotta nel comando
dell'armi, fu prescelto per capo della
armata. Ma, prima di muoversi, convenne
soddisfare alla superstizion de' Romani,
presso i quali non solevano andare alla
guerra gl'imperadori, se prima non aveano
dato al popolo un combattimento
di gladiatori, acciocchè i soldati si avvezzassero
al sangue, o si ottenesse il
favore della dea Nemesi. Questo fu fatto,
siccome ancora altri giuochi nei teatri
e nel circo. Dopo di che Pupieno Massimo
s'inviò contra di Massimino, e si
fermò a Ravenna, per far quivi maggior
massa di gente e preparamenti per resistere
al ciclope <span class="fnote">[Idem, ibid.]</span>: così egli nominava
Massimino <span class="fnote">[Herodian., lib. 5.]</span>. Mandò ancora il senato
per tutte le provincie e città che aveano
alzata bandiera contra del tiranno, personaggi
consolari, ed altri già stati pretori,
questori, edili, ec., con ordine di
fortificar le città capaci di difesa, provvederle
d'armi e vettovaglie, e d'introdurvi
tutto il grano delle campagne,
acciocchè mancasse la sussistenza allo
<span class="pagenum"><a name="Page_831" id="Page_831"></a>[831]</span>
arrivo di Massimino. Allorchè pervenne
ad esso Massimino la nuova dei novelli
due imperadori, conobbe chiaro che l'odio
del popolo romano era irreconciliabile
contra di lui, e però doversi riporre
tutte le sue speranze nella forza. Sollecitata
dunque più che mai la marcia del
suo esercito, che tuttavia era fuori della
Italia, giunse ad Emona città dell'Istria,
e la trovò abbandonata da quegli abitanti.
Il non aver essi lasciata ivi vettovaglia
alcuna diede da mormorare ai di lui
soldati, i quali, dopo tante marcie sforzate
e patimenti del viaggio, si erano
lusingati di trovar le tavole imbandite,
anzi le delizie ai confini dell'Italia. Il
peggio fu, che, continuato il viaggio, ebbero
avviso, qualmente Aquileia, città
allora assai vasta, ricca e popolata, ed
una delle più riguardevoli del romano
imperio, avea chiuse le porte, e s'era
accinta alla difesa. Prima d'imprendere
l'assedio di quella città, mandò Massimino
uffiziali a parlare a quel popolo,
per esortarlo alla pace: al qual fine
furono adoperate promesse e parole le
più belle del mondo. Ma dentro v'erano
<i>Menofilo</i> e <i>Crespino</i>, uomini consolari,
che meglio seppero parlare e ritenere
il vacillante popolo dall'aprir le porte
al nemico, con avere spezialmente finto
che Apollo Beleno, singolarmente ivi
onorato, avesse, per mezzo degli aruspici,
predetto che Massimino resterebbe vinto.
Fu di avviso il padre Pagi che questo
assedio si facesse in tempo di verno:
e il cardinal Noris cita Erodiano <span class="fnote">[Herodianus, lib. 8.]</span> là
dove scrive che il fiume Isonzo era grosso
per le nevi delle montagne, le quali
dopo un lungo verno si disfacevano,
deducendo da ciò che l'assedio si facesse
nel principio del mese di marzo. Ma
le nevi delle alte montagne più tardi si
disfanno, e tanto più dovettero tardare
dopo un lungo verno, e però nè pure
al giugno e luglio non disconviene l'essere
tuttavia ricchi d'acque i fiumi. Passò
<span class="pagenum"><a name="Page_832" id="Page_832"></a>[832]</span>
Massimino coll'armata quel fiume,,
volendosi di botti vuote, o pur di quei
vasi, ne' quali si portano l'uve alla città;
e poi strinse d'assedio Aquileia.
</p>

<p>
Mentre queste cose succedeano, un
lagrimevole accidente occorse in Roma
diffusamente narrato da Erodiano <span class="fnote">[Herodianus, lib. 8.]</span>.
Due soldati pretoriani di que' pochi che
restavano in Roma, mossi da curiosità
d'intendere ciò che si trattava nel senato,
entrarono dentro, e s'inoltrarono
sino all'altare della Vittoria. <i>Giuliano</i>,
che poco fa era stato console (non so se
diverso dai due sostituiti soprannominati,
o pure l'un d'essi), e <i>Mecenate</i>,
uno de' senatori, piantati nel petto di
que' due soldati i lor pugnali, li stesero
morti a terra. Fuggirono gli altri pretoriani
al quartiere, e quivi rinserrati
aspettavano il tempo di vendicarsi. Uscito
Giuliano, commosse il popolo e i
gladiatori all'armi contra de' pretoriani:
laonde tutti in folla corsero al castello
pretorio, credendosi di poterlo superare,
e di ingoiare i pretoriani. Ma furono
ben ricevuti dalle lor freccie e picche,
in maniera tale, che, vegnendo la sera,
se ne tornarono confusamente entro la
città, riportando solamente delle ferite
da quel conflitto. Allora, spalancate le
porte del pretorio, ne uscirono i soldati,
e diedero addosso a quella disordinata
moltitudine, con farne grande strage, e
massimamente de' gladiatori. Irritato
sempre più il popolo romano per questa
grave percossa, cercò aiuto, e continuò
pei più giorni a far guerra al pretorio,
non sapendo sofferire che un mucchio
di soldati tanto inferiori di numero facesse
sì lunga resistenza. Tolsero anche gli acquidotti
al pretorio, ma allora que' soldati,
mossi dalla disperazione, tornarono
fuori, e colle spade alle reni inseguirono
il popolo fin dentro la città, con ucciderne
molti. Trovandosi ivi con isvantaggio,
perchè dalle finestre e dai tetti fioccavano
i sassi e le tegole, s'avvisarono di
<span class="pagenum"><a name="Page_833" id="Page_833"></a>[833]</span>
mettere il fuoco a varie case. Per disavventura
s'andò sì fattamente dilatando
l'incendio, che non poca parte della
città ne rimase disfatta: ed unitasi coi
soldati tutta la feccia de' cattivi, diede
un fiero saccheggio alle case de' benestanti.
Non v'era giorno che <i>Balbino
Augusto</i>, rimasto al governo di Roma,
non mandasse fuori qualche editto, per
quetare, se mai era possibile, sì gran
turbolenza, e pacificare il popolo coi pretoriani;
ma nè gli uni nè gli altri l'ubbidivano.
E benchè in persona molte volte
si sforzasse di fermar quel furore, nulla
ottenne, anzi gli fu gittato un sasso;
ed altri scrisse che gli arrivò una bastonata
addosso <span class="fnote">[Capitol., in Maximo et Balbino.]</span>. L'unico mezzo per
ismorzar quell'izza fu di condurre in
pubblico il giovinetto <i>Gordiano Cesare</i>,
alla cui visita tanto il popolo che i soldati
(perchè era amato da ognuno) si
placarono, e formarono una specie di
concordia, o, per dir meglio, di tregua,
perchè vera pace non fu.
</p>

<p>
Avea ben Massimino cominciato l'assedio
di Aquileia, perchè gli pareva troppo
disonore il continuar il viaggio verso
Roma, lasciando indietro disubbidiente
la prima città d'Italia ch'egli incontrava,
e città di tanto riguardo <span class="fnote">[Herodianus, lib. 7. Capitol., in Maximino
seniore.]</span>. Ma ebbe
ben tosto ad arrabbiare al vedere la valorosa
difesa dei cittadini sì uomini che
donne e fanciulli, i quali con bitumi accesi
accoglievano chiunque veniva all'assalto,
bruciavano le macchine nemiche,
e magagnavano continuamente
con sassi e fuoco i più arditi del campo
nemico. Però quanto più cresceva il coraggio
agli assediati, sino a farsi dalle
mura le più grande beffe di Massimino,
tanto più calava l'animo agli assedianti.
Poteano ben quanto voleano i due Massimini
montati a cavallo girar per le
schiere, animando ciascuno alla bravura
e agli assalti: tutto era indarno. Allora
l'iniquo Massimino, giacchè non potea
<span class="pagenum"><a name="Page_834" id="Page_834"></a>[834]</span>
infierir contro gli Aquileiesi, sfogò il
suo sdegno contra di alcuni dei proprii
capitani, imputando loro di mantener
intelligenza co' nemici, e di non far molto,
perchè nulla intendeano di fare; e li
fece morire. Questa ingiustizia alienò
da lui l'animo di moltissimi soldati. Si
aggiunse che mancava la vettovaglia al
campo per gli uomini e cavalli, dappoichè
Pupieno Massimo avea fatto ridurre
nelle città forti tutti i viveri, e vietatone
per mare e pe' fiumi il trasporto.
Bestemmiava per questi patimenti la sua
armata, ed erano anche tutti mesti e
scorati per le nuove, probabilmente da
Pupieno Massimo fatte spargere, che
tutto il popolo romano era in armi, tutte
le provincie romane, e fino i Barbari
congiurati contra di Massimino. Pertanto
una brigata di soldati, solita ad aver
quartiere vicino a Roma nel monte Albano,
e che militava allora nel campo
di Massimino, ricordevole delle mogli e
de' figliuoli lasciati nella stessa Roma,
determinò di finir la tragedia. Verso il
mezzodì tutti attruppati andarono al
padiglione di Massimino, ed essendo di
accordo colle guardie, levarono dalle
bandiere le immagini di lui. Usciti Massimino
e il figliuolo per placarli, rimasero
tagliati a pezzi, correndo il quarto
anno del loro imperio. Lo stesso trattamento
fu fatto al prefetto, e a qualunque
altro de' confidenti de' Massimini.
Furono i lor cadaveri lasciati ai cani;
le sole teste inviate per alcuni corridori
a Roma. Dispiacque forte la morte di
questi due tiranni ai soldati della Tracia;
ma il fatto era fatto. Trattò allora l'esercito
di entrare amichevolmente in
Aquileia; ma quel popolo non amando
ospiti tali, solamente dalle mura gli andava
somministrando de' viveri, e seguitò
a tener chiuse le porte. Intanto i
corridori destinati a portar le teste dei
tiranni a Roma, passarono in barca le
paludi formate dall'Adige, dal Po e da
altri fiumi da Altino sino a Ravenna, e
chiamate Sette Mari, e con altro nome
<span class="pagenum"><a name="Page_835" id="Page_835"></a>[835]</span>
la Padusa. Trovato in Ravenna <i>Pupieno
Massimo Augusto</i>, che ivi attendeva ad
ingrossarsi di gente, recarono a lui e a
tutti i Ravegnani un immenso giubilo
colla inaspettata felicissima nuova di essere
liberato il romano imperio dai due
formidabili tiranni. Allora Pupieno Massimo
volò ad Aquileia, ricevuto da quella
città con indicibil plauso. Concorsero
a lui ambascerie dalle città vicine, tutte
per congratularsi, e l'armata stessa di
Massimino in abito di pace e con corone
di alloro in capo, mostrò di accomodarsi
alla presente fortuna, prorompendo
in liete acclamazioni, ma internamente
covando del veleno, per vedersi assoggettata
ad un imperadore eletto dal senato,
e non da loro. Fece Pupieno Massimo
una bella aringa a costoro con
promessa di un grosso regalo; e diviso
quell'esercito, mandò ogni legione alla
sua provincia, e pochi dì fermatosi in
Aquileia con varie schiere, colla guardia
de' Germani, ne' quali più confidava, si
rimise in viaggio, e tornossene a Roma.
</p>

<p>
Fu così sollecito per le poste il viaggio
di coloro che portavano le teste dei
due Massimini, che da Aquileia in quattro
dì giunsero a Roma <span class="fnote">[Capitol., in Maximino seniore.]</span>. Perchè era
giorno di giuochi, si trovavano allora al
teatro <i>Balbino Augusto</i>, il giovine <i>Gordiano
Cesare</i>, e il popolo; ed appena comparvero
que' messi, che il popolo gridò:
<i>Massimino è ucciso</i>. Verificatosi il fatto,
ebbero tutti ad impazzir per la gioia.
Tosto si raunò il senato, furono fatte
le acclamazioni agl'Imperadori; determinato
che <i>Pupieno Massimo</i> e <i>Balbino</i>
Augusti fossero consoli nel resto dell'anno,
e che in luogo di Massimino fosse
sostituito <i>Gordiano Cesare</i>. Riconosce
lo stesso padre Pagi <span class="fnote">[Pagius, Crit. Baron., ad annum 239.]</span>, voler dire queste
parole che Massimino avea prima
della ribellione disegnato sè stesso console
per l'anno venturo 239, e che, venuta
la nuova di sua morte, il senato
<span class="pagenum"><a name="Page_836" id="Page_836"></a>[836]</span>
disegnò console per esso anno Gordiano
terzo. Adunque egli dovea riconoscere
ancora che non era per anche nata la
ribellione dei due Gordiani Africani nel
principio dell'anno presente, in cui si
soleano disegnare i consoli per l'anno
prossimo; nè doversi riferire al precedente
anno la esaltazione e morte di essi
due Gordiani, e la creazione di Pupieno
Massimo e di Balbino. Tutte queste
scene nel solo presente anno avvennero;
e chi inoltre ben rifletterà ai frettolosi
passi di Massimino, troverà confermata
la medesima verità. Arrivato vicino a
Roma Pupieno Massimo, ebbe l'incontro
di Balbino, di Gordiano terzo, e del
senato e popolo romano, e gran festa fu
fatta; ma in faccia ai soldati altro non
si leggeva che malinconia; e per altro
verso cominciò ad apparire nebbia di
dissensione fra gli stessi regnanti. Cioè,
quantunque i due Augusti attendessero
con somma moderazione e zelo al buon
governo sì civile che militare, pure fra
loro si scorgeva della gelosia e poco
buona armonia. <i>Balbino</i> sprezzava <i>Pupieno
Massimo</i>, perchè bassamente nato;
e <i>Massimo</i> non istimava l'altro, perchè
non era suo pari nel valore dell'armi.
Di questa discordia avvedutisi gl'infelloniti
soldati, specialmente i pretoriani,
conobbero che non era tanto difficile
l'atterrar due imperadori da loro mal
voluti, perchè alzati senza di loro al
trono, e perchè sempre erano in sospetto
di essere degradati, come avvenne
a' tempi di Severo Augusto <span class="fnote">[Capitol., in Maximo et Balbino.]</span>. Ora, allorchè
si celebrarono i giuochi scenici,
o pure, come vuole Erodiano <span class="fnote">[Herodianus, lib. 8.]</span>, i capitolini,
furiosamente vennero i pretoriani
al palazzo. Pupieno Massimo, che
fu il primo ad accorgersi di questo nuvolo
minaccioso, mandò, e dipoi andò
anche in persona a Balbino, perchè si
facessero venire in aiuto loro i soldati
germani. Qui saltò di nuovo in campo
<span class="pagenum"><a name="Page_837" id="Page_837"></a>[837]</span>
la gelosia. Balbino, per sospetto che l'altro
li chiamasse per farsi solo imperatore,
non acconsentì, e vennero a parole
fra loro: quando ecco, forzate le porte
e le guardie, arrivar loro addosso i pretoriani,
spogliarli, e menarli fuori, con
istrappar loro la barba, batterli e caricarli
d'ingiurie. Volevano condurli al
loro quartiere, per quivi finirli; ma inteso
che i Germani prendevano l'armi
per soccorrerli, in mezzo alla strada gli
svenarono amendue (non ne sappiamo
nè il giorno nè il mese), e preso seco il
giovanetto <i>Gordiano terzo</i> acclamato <i>Imperadore</i>
da essi, andarono a rinserrarsi
nella fortezza pretoria. E tal fu l'infelice
fine di questi due Augusti, degni certamente
per le belle doti loro di miglior
fortuna, colla morte dei quali Erodiano
termina la storia sua. Rimasto <i>Gordiano
III Cesare</i>, dopo tante tragiche scene,
solo ed amato non men dal popolo che
dai soldati, tuttochè, secondo Erodiano <span class="fnote">[Herodianus, lib. 8.]</span>,
egli non avesse che tredici anni
di età, fu riconosciuto da tutti <i>Imperadore
romano</i>.
</p>

<hr />

<h2 class="hidden"><a name="CCXXXIX" id="CCXXXIX"></a>CCXXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXXXIX</span>. Indizione <span class="scp">II</span>.</td>
  </tr>
  <tr>
    <td><span class="sc">Fabiano</span> papa 4.</td>
  </tr>
  <tr>
    <td><span class="sc">Gordiano</span> III imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Antonio Gordiano Augusto</span>
e <span class="sc">Manio Acilio Aviola</span>.
</p>

<p>
In una iscrizione riferita dal Doni e
da me <span class="fnote">[Thes. Inscript., p. 361, n. 1.]</span> apparisce che tal fu il prenome
e nome del secondo console, cioè di
<i>Aviola</i>. Già dicemmo che <i>Gordiano III</i>
era stato nell'anno precedente disegnato
console. Portava egli lo stesso nome
dell'avolo e del padre Augusto, cioè
<i>Marco Antonio Gordiano</i>; perchè nato da
una figliuola di <i>Gordiano I</i>, fu verisimilmente
adottato da lui, o pure da <i>Gordiano
II</i> suo zio materno, benchè Desippo
e un altro antico storico il facciano figliuolo
di <i>Gordiano II</i>. Il che se fosse,
<span class="pagenum"><a name="Page_838" id="Page_838"></a>[838]</span>
sarebbe stato solamente figlio naturale;
perchè, per attestato di Capitolino <span class="fnote">[Capitol., in Gordiano III.]</span>,
il secondo dei Gordiani non ebbe mai
moglie legittima, e se la passava con
ventidue concubine. Il vedere che sua
madre, tuttavia vivente dopo l'esaltazion
del figliuolo, non vien nominata da alcuno
Augusta, potrebbe servire per farla
credere di bassa sfera, e non sorella,
ma concubina di Gordiano II. Questo
principe vi fu alcun degli antichi <span class="fnote">[Lampridius, in Elagabalo.]</span> che
il pretese nominato <i>Antonino</i>; opinione
che pare confermata da qualche marmo;
ma il più sicuro suo nome è quello di
<i>Antonio</i>. Era questo giovinetto principe
bello di aspetto, di umore allegro, affabile
con tutti, amabilissimo; avea studiato
lettere; tante in somma erano le
sue belle doti, che faceano a gara il senato,
il popolo ed i soldati ad amarlo,
dandogli il titolo di lor figliuolo, e chiamandolo
la lor delizia. Altro non gli
mancava, per ben governar l'imperio,
che l'età e la sperienza degli affari; poichè
per la buona volontà non la cedeva
ad alcuno. Creato dunque che egli fu
<i>Augusto</i>, cessarono tutti i tumulti e le
brighe di Roma, si pacificarono i soldati
col popolo, e cominciò ognuno a goder
del riposo e dei solazzi, studiandosi
di dimenticare i tanti affanni patiti dopo
la morte del buon imperadore Alessandro.
Racconta il suddetto Capitolino <span class="fnote">[Capitolin., in Maxim. et Balbino.]</span>,
che, tolto di vita il crudo Massimino,
i Parti, cioè i Persiani, minacciavano
guerra in Oriente; e che i Carpi e
gli Sciti l'aveano già mossa contro le
due Mesie, provincie dell'imperio romano,
con farvi gran danno. Perciò nel
precedente anno era già stabilito che <i>Pupieno
Massimo</i> andrebbe in Levante per
opporsi ai tentativi de' Persiani, e che
<i>Balbino</i> con altra armata passerebbe il
Danubio, per far fronte ai Barbari, con
lasciare il giovane <i>Gordiano</i> al governo
di Roma. Ma Iddio altramente dispose, e
<span class="pagenum"><a name="Page_839" id="Page_839"></a>[839]</span>
convien pensare che non fosse grande nè
il pericolo, nè il bisogno, perchè in questo
anno si godè buona pace in Roma, nè
si sa che l'imperio romano patisse scossa
o molestia alcuna in quelle contrade.
Che questo novello Augusto <i>Gordiano</i>,
per maggiormente procacciarsi l'amore
del popolo e delle milizie, usasse loro
un gran regalo, come si praticava dai
nuovi principi, si ricava dalle monete <span class="fnote">[Mediobarb., in Numism. Imperator.]</span>
d'allora, nelle quali è mentovata la prima
<i>liberalità</i> di questo Augusto.
</p>

<hr />

<h2 class="hidden"><a name="CCXL" id="CCXL"></a>CCXL</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXL</span>. Indizione <span class="scp">III</span>.</td>
  </tr>
  <tr>
    <td><span class="sc">Fabiano</span> papa 5.</td>
  </tr>
  <tr>
    <td><span class="sc">Gordiano</span> III imperadore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Sabino</span> per la seconda volta e <span class="sc">Venusto</span>.
</p>

<p>
Questo <i>Sabino</i> console verisimilmente
è quello che, dopo la morte dei due
Gordiani, propose in senato di eleggere
imperadori Pupieno Massimo e Balbino,
ed appresso fu creato prefetto di Roma.
Quando ciò si ammettesse, dicendo Capitolino <span class="fnote">[Capitolin., in Maximo et Balbino.]</span>
ch'egli era della famiglia
degli Ulpii, la stessa che quella di Traiano,
converrebbe chiamarlo <i>Ulpio Vettio Sabino</i>.
Godevasi in Roma una invidiabil
tranquillità, quando vennero nuove dall'Africa <span class="fnote">[Capitol., in Gordiano III.]</span>
che s'era fatta ivi un'unione
di malcontenti e ribelli contra dell'Augusto
Gordiano, e capo di essi era un
certo <i>Sabiniano</i>. Colà inviò Gordiano un
rinforzo di gente, con cui il governatore
della Mauritania, dianzi assediato dai
congiurati, talmente ristrinse coloro, che
gli obbligò a venire a Cartagine, a dargli
legato il lor condottiero Sabiniano e a
chieder perdono: il che loro conceduto,
si quietò tutto il rumore. Ma il testo di
Capitolino alquanto confuso non ci lascia
ben discernere come passasse quella
faccenda, nè s'accorda con Zosimo <span class="fnote">[Zosimus, Hist., lib. 1.]</span>,
quale pretende che il popolo di Cartagine
<span class="pagenum"><a name="Page_840" id="Page_840"></a>[840]</span>
avesse proclamato Imperadore lo
stesso <i>Sabiniano</i>, senza che altro si sappia
di lui. Da una legge di Gordiano si
ricava che in questi tempi era prefetto
del pretorio un <i>Domizio</i>.
</p>

<hr />

<h2 class="hidden"><a name="CCXLI" id="CCXLI"></a>CCXLI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXLI</span>. Indizione <span class="scp">IV</span>.</td>
  </tr>
  <tr>
    <td><span class="sc">Fabiano</span> papa 6.</td>
  </tr>
  <tr>
    <td><span class="sc">Gordiano</span> III imperadore 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Antonio Gordiano Augusto</span> per la
seconda volta e <span class="sc">Civica Pompeiano</span>.
</p>

<p>
Se non mi ritenesse una iscrizione greca
rapportata dal Reinesio <span class="fnote">[Reinesius, Inscript., pag. 633.]</span> e presa da
quelle del Ligorio, in cui si legge console
con Gordiano Augusto <i>Pompeiano Civica</i>,
io non gli darei il nome di <i>Civica</i>, nè mi
fiderei di un'altra del Gudio, dove questo
console è appellato <i>Civica Pompeiano</i>.
Posto nondimeno ch'egli usasse
questi due cognomi, almen certo sarà
che fu personaggio diverso da Pompeiano
veduto da noi console nell'anno 231,
perchè qui non vien chiamato console
per la seconda volta. Guasto sarà il testo
di Capitolino <span class="fnote">[Capitolinus, in Gordiano III.]</span>, dove ha il nome
di <i>Popiniano</i>, avendo noi troppe testimonianze
di leggi e di marmi che <i>Pompeiano</i>
fu il suo cognome. Abbiam già veduto
di sopra come <i>Artaserse</i> avea ristabilito
la monarchia de' Persiani. Dopo
la guerra a lui fatta da Alessandro Augusto
stettero per qualche tempo quieti
quei popoli; ma, defunto Artaserse, divenne
<i>Sapore</i> suo figliuolo successore
non men dei regni che dell'ambizione
del padre. La Mesopotamia posseduta
dai Romani, siccome sottoposta una
volta al dominio persiano, tosto fu l'oggetto
delle superbe sue mire. Eutichio <span class="fnote">[Eutichius, Annal. Eccles.]</span>
il loda per la sua giustizia; Agatia <span class="fnote">[Agathias, Histor., lib. 4.]</span>
cel descrive tutto il rovescio, uomo crudele,
sanguinario, implacabile e di maniere
affatto tiranniche. Entrò costui con
<span class="pagenum"><a name="Page_841" id="Page_841"></a>[841]</span>
formidabil esercito sui principii del suo
governo nella Mesopotamia; prese Carre
ed altre città circonvicine, e mise l'assedio
a quella di Nisibi. Fabbricato quivi
un castello alto presso le mura di quella
città, continuamente infestava quegli abitanti,
i quali erano già vicini a rendersi,
quando gli convenne per urgente bisogno
ritornar coll'armata nelle sue
contrade. S'accordò co' cittadini di Nisibi,
che se promettessero di lasciare in
piedi quel castello fino al suo ritorno,
egli se ne andrebbe. Ma non sì tosto fu
partito, che i Nisibini con fossa e muro
nuovo chiusero quel castello nella città.
Tornato poi Sapore, e rinnovato l'assedio
con impadronirsi di Nisibi, fiera strage
fece di parte di quel popolo, e il resto
condusse in ischiavitù con immenso bottino.
I progressi di questo ferocissimo
re fecero paura fino all'Italia. Applicossi
perciò con tutto vigore il senato romano
ad ammassar gente e danaro per reprimere
il borioso nemico, e fu determinato
che il giovine <i>imperador Gordiano</i>
in persona andrebbe a comandar l'armata,
o, per dir meglio, ad apprendere
il mestier della guerra <span class="fnote">[Capitolin., in Gordiano III.]</span>. Intanto si
pensò ad accasarlo, ancorchè, secondo
i conti di Erodiano, non fosse giunto
per anche all'età di diciotto anni. La
madre sua, da noi poco conosciuta,
probabilmente fu quella che gli trovò
la moglie, cioè <i>Furia Tranquillina Sabina</i>,
così appellata nelle medaglie <span class="fnote">[Mediobarb., in Numismat. Imperat.]</span> e in
alcune iscrizioni <span class="fnote">[Thesaurus Novus Inscription., pag. 251.]</span>, ma <i>Sabina</i> in altre.
Era essa figliuola di <i>Misiteo</i>, uomo di
competente nobiltà, ed allora solamente
noto pel suo sapere, per la sua eloquenza
e prudenza, e non per impiego
alcuno. Altro non sappiamo di essa Tranquillina,
se non che portò il titolo di
<i>Augusta</i>, senza apparire che da lei nascesse
prole alcuna. Fu bensì celebre
<i>Misiteo</i> suo padre, perchè divenuto suocero
dell'imperadore e creato prefetto
<span class="pagenum"><a name="Page_842" id="Page_842"></a>[842]</span>
del pretorio. Nè tardò egli a valersi
della sua autorità per dar sesto alla
corte e mettere sul buon cammino lo
Augusto suo genero. Fin qui era stato
il giovine Gordiano sotto il governo della
madre, che, poco avvertita, il lasciava
aggirare a lor talento dagli eunuchi della
corte. Costoro lo allevarono in divertimenti
fanciulleschi e in bagattelle, e insieme
d'accordo vendevano la giustizia e i
posti. Proponeva Mauro, uno di essi,
qualche risoluzione in lode o in biasimo
di taluno. Sopra ciò chiedeva Gordiano
il loro parere a Gaudiano, Reverendo e
Montano; ed approvando questi la proposizion
dell'altro, tutto si faceva. Per
consiglio di essi avea creato <i>Felice</i> prefetto
del pretorio, e data la quarta legione
a <i>Sarapammone</i>, uomini indegni
di sì fatte cariche. L'erario del principe
caduto nelle griffe di queste arpie si
trovava affatto senza sangue. Venne a
tempo il saggio Misiteo per liberar da peste
sì abbominevole l'Augusto suo genero.
Abbiamo da Capitolino <span class="fnote">[Capitol., in Gordiano III.]</span> una lettera
da lui scritta ad esso Gordiano, in cui si
rallegra di aver medicate quelle piaghe,
e di aver Gordiano allontanati da sè tali
ministri, congiurati contro l'onore di
lui e contro il pubblico bene. E Gordiano
in altra lettera riconosce d'avere
operato in addietro cose che non erano
da fare, dicendo, fra le altre cose, di <i>conoscere
oramai quanto sia infelice il
principe posto in mano di gente, la
quale gli taccia il vero, e lo inganni
col falso</i>. Però da lì innanzi Gordiano
volea saper tutto; e siccome principe di
buon intendimento e di miglior volontà,
non lasciò indietro disordine alcuno
conosciuto, a cui non rimediasse, valendosi
in tutto de' consigli del savio suo
suocero, a cui dava il titolo di padre.
Per tale, e per tutore della repubblica
voleva che fosse riconosciuto anche dal
senato: e pubblicamente protestava che
quel di bene che si faceva, tutto si doveva
attribuire a quel ministro d'onore
<span class="pagenum"><a name="Page_843" id="Page_843"></a>[843]</span>
ch'era toccato a lui per suocero. In
questa maniera non parve più governo
di un giovane il suo; e andò sempre crescendo
l'amore del pubblico verso di
esso Augusto. Un gran tremuoto in
questi tempi si fece udire, per cui traballarono
varie città, e si aprirono voragini
con inghiottire gli abitatori.
</p>

<hr />

<h2 class="hidden"><a name="CCXLII" id="CCXLII"></a>CCXLII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXLII</span>. Indizione <span class="scp">V</span>.</td>
  </tr>
  <tr>
    <td><span class="sc">Fabiano</span> papa 7.</td>
  </tr>
  <tr>
    <td><span class="sc">Gordiano</span> III imperadore 5.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Vettio Attico</span> e <span class="sc">Caio Asinio
Pretestato</span>.
</p>

<p>
<i>Caio Aufidio Attico</i> si truova nominato
il primo console in una iscrizione del
Grutero <span class="fnote">[Gruterus, Inscript., pag. 309, n. 7.]</span>. Più ne restano dove è nominato
<i>Vettio</i>, e non <i>Aufidio</i>, e così pure
si legge in un marmo riferito nella mia
Raccolta <span class="fnote">[Thesaurus Novus Inscription., pag. 361,
num. 3.]</span>. Però è scorretta quella iscrizione,
o pur egli portò amendue quei
nomi. Gran tempo era che non si praticava
in Roma la cerimonia di aprire e
chiudere le porte del tempio di Giano,
allorchè si dava principio o fine alle
guerre <span class="fnote">[Capitolinus, in Gordiano III.]</span>. Gordiano, già risoluto di passare
in Levante per opporre le forze
romane a quelle de' Persiani, le fece
spalancare sul principio di quest'anno
in segno di guerra. Venuta poi la primavera,
provveduto di una fiorita armata
e di assai danaro, imprese il viaggio per
terra alla volta di Bisanzio, per di là
traghettare in Asia. Passato per la Mesia,
trovò nella Tracia molti nemici del romano
imperio, verisimilmente Sarmati,
Alani o altra simil gente barbara: tutti,
o gli sterminò, o li fece ritirar colla fuga
ai loro paesi. Seco era <i>Misiteo</i> suo suocero,
prefetto del pretorio, e suo braccio
diritto. La provvidenza e l'indefessa vigilanza
di questo uffizial comandante si
facea ammirar da tutti. Non v'era alcuna
<span class="pagenum"><a name="Page_844" id="Page_844"></a>[844]</span>
città considerabile ne' confini dell'imperio
romano che non fosse provveduta
di tanto grano, aceto, lardo, orzo e paglia
da poter mantenere per un anno
l'imperadore col suo esercito, se pure
s'han così da interpretar le parole di
Capitolino: il che a me par difficile a
credersi. Altre aveano provvisione per
due mesi, ed altre meno, a proporzione
delle lor forze. Essendo prefetto del pretorio,
spessissimo visitava l'armi dei
suoi soldati; non permetteva che i vecchi
militassero, nè si arrolassero fanciulli.
Ovunque si accampava l'armata,
volea che il campo fosse cinto di fosse,
e di notte facea sovente la ronda. Questo
suo zelo pel pubblico bene riportava
in premio l'amore di tutti, ed era così
amato e rispettato dagli uffiziali subalterni,
che niun di essi osava di mancare
al suo dovere. Dopo l'acquisto della
Mesopotamia, <i>Sapore</i> re di Persia più
altiero che mai era entrato colle sue
armi nella Soria, e forse gli sarebbe
riuscito agevole di conquistarla interamente,
se non fosse giunto l'Augusto
Gordiano a reprimere un sì potente avversario.
Secondo le parole di Capitolino,
sembra che Antiochia fosse caduta in
potere del re barbaro; e ne fa dubitare
anche una lettera scritta dal medesimo
Gordiano al senato; ma potrebbe essere
che quella gran città solamente fosse
assediata dai Persiani, e ridotta agli
estremi. Certo è almeno, che arrivato
colà Gordiano, la liberò dalle lor mani.
Seguirono varii combattimenti: in tutti
cantarono la vittoria i Romani. Tal terrore
misero questi fortunati successi in
cuor di Sapore e de' Persiani, che il più
frettolosamente che poterono si ritirarono
di là dall'Eufrate. Ed esser può che
succedesse allora quanto racconta Pietro
Patrizio <span class="fnote">[Petrus Patricius, Legation. Tom. I Hist.
Byzant.]</span> ne' frammenti delle ambascerie,
cioè, che, avendo Sapore passato
l'Eufrate, si abbracciavano l'un l'altro
i di lui soldati: tanta era la lor gioia di
<span class="pagenum"><a name="Page_845" id="Page_845"></a>[845]</span>
avere scappato il gran pericolo, in cui si
trovavano, credendo ad ogni momento
d'avere alle spalle le spade romane. Dovette
egli passare quel fiume verso Edessa
posta di là; e però mandò messi alla
guarnigion romana di quella città, offerendo
loro un grosso regalo della sua moneta,
se il volevano lasciar passare, fingendo
d'andare al suo paese, non per
paura, ma per solennizzarvi una festa,
non sapendo probabilmente quei soldati
che Gordiano avesse data ai Persiani
la mala ventura, o pure per la gola del
regalo, il lasciarono passare senza molestia
alcuna. Il resto delle imprese di
Gordiano io riferirò all'anno seguente,
perchè non ci consta se nel presente o
nel susseguente egli ripigliasse la fortezza
di Carre, e vittorioso arrivasse fino
alla città di Nisibi, città della Mesopotamia,
la quale ritornò anch'essa sotto
l'aquile romane. Basterà per ora di dire
con Capitolino <span class="fnote">[Capitolinus, in Gordiano III.]</span>, tale essere stata la
paura del re persiano, che, senza farsi
pregare, abbandonò tutte le città tolte ai
Romani, con ritirarne i suoi presidii,
consegnandole ai cittadini, senza usar
saccheggi o far loro altro danno.
</p>

<hr />

<h2 class="hidden"><a name="CCXLIII" id="CCXLIII"></a>CCXLIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXLIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Fabiano</span> papa 8.</td>
  </tr>
  <tr>
    <td><span class="sc">Gordiano</span> III imperadore 6.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Arriano</span> e <span class="sc">Papo</span>.
</p>

<p>
O nell'anno precedente o in questo
l'Augusto Gordiano finì di rimettere
sotto il comando suo e della repubblica
romana le città perdute della Soria e
Mesopotamia <span class="fnote">[Idem, ibid.]</span>. Ed allorchè fu a Nisibi,
scrisse al senato, ragguagliandolo
de' suoi prosperosi avvenimenti, e che
sperava di far una visita al re Sapore
nella stessa di lui capitale, cioè in Ctesifonte;
che perciò fosse lor cura di far
dei sacrifizii e delle processioni, di raccomandar
lui agli dii, e di ringraziar
<span class="pagenum"><a name="Page_846" id="Page_846"></a>[846]</span>
Misiteo prefetto e padre suo, perchè dalla
buona e saggia condotta di lui egli
riconosceva tutta la felicità di quella
impresa. Perciò dal senato fu decretato
il trionfo a <i>Gordiano</i>, e ch'egli entrasse
in Roma con cocchio tirato dagli elefanti,
e potesse entrarvi anche <i>Misiteo</i> in
carrozza trionfale tirata da cavalli, a cui
fu inoltre fatto incidere in marmo l'elogio
suo. Ma eccoti ammalarsi Misiteo
per una dissenteria, e venir men la sua
vita. Fu creduto dai più che <i>Filippo</i>, il
qual fu dipoi imperadore, ed avea gran
paura della severità di Misiteo, gli affrettasse
la morte, coll'aver guadagnati i
medici che lo assistevano, e fattogli dare
una medicina contraria al di lui bisogno.
Lasciò Misiteo erede di tutto il suo la
repubblica romana, e se ne morì, e con
lui venne anche a morir la fortuna del
genero Augusto, perchè rimase senza
guida ed appoggio. In luogo suo fu creato
prefetto del pretorio il suddetto <i>Marco
Giulio Filippo</i>, il quale poco tardò ad
aprirsi la strada al trono imperiale colla
più detestabil ingratitudine, siccome vedremo
all'anno seguente. In questi tempi
fiorì <i>Plotino</i>, insigne filosofo platonico, di
cui restano molte opere, e la sua vita
compilata da <i>Porfirio</i> <span class="fnote">[Porphyrius, in vita Plotini.]</span>, cioè da un altro
celebre filosofo, seguace anch'esso di
Platone. Si mise Plotino nell'esercito di
Gordiano, allorchè fu per entrar nelle
terre di Persia, condotto dal desiderio
di conferire i sentimenti suoi coi filosofi
persiani, ed era allora in età di trentanove
anni.
</p>

<hr />

<h2 class="hidden"><a name="CCXLIV" id="CCXLIV"></a>CCXLIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXLIV</span>. Indizione <span class="scp">VII</span>.</td>
  </tr>
  <tr>
    <td><span class="sc">Fabiano</span> papa 9.</td>
  </tr>
  <tr>
    <td><span class="sc">Filippo</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Pellegrino</span> ed <span class="sc">Emiliano</span>.
</p>

<p>
Trovandosi all'anno 249 <i>Marco Emiliano</i>
console <i>per la seconda volta</i>, verisimil
cosa è ch'egli stesso procedesse
console per la prima nell'anno presente.
<span class="pagenum"><a name="Page_847" id="Page_847"></a>[847]</span>
Alla smoderata ambizion di <i>Marco Giulio
Filippo</i> parve poco la dignità di prefetto
del pretorio. I suoi voti tendevano
all'imperio, e l'arte, con cui egli vi arrivò,
fu la seguente <span class="fnote">[Capitolin., in Gordiano III. Zosimus, Hist.,
lib. 1, cap. 18.]</span>. Mentre si trovava
il romano esercito fra Nisibi e
Carre, in procinto di entrar nelle terre
de' Persiani, segretamente fece andare
innanzi le navi che portavano i viveri
destinati all'armata, affinchè, mancando
la sussistenza, nascesse qualche sedizione
contra del principe, siccome in
fatti avvenne. Si trovavano i soldati in
luoghi privi d'ogni sussidio per la bocca;
molti di essi erano anche stati guadagnati
ed istruiti da Filippo; e però cominciò a
trapelare, e poscia a prendere sempre più
piede, la mormorazione contra Gordiano,
con dire che stava male l'imperio e
l'esercito in mano di un giovinetto inesperto,
e doversi provvedere di un imperadore
che avesse testa e braccio. Passarono
i sediziosi fino a chiedere che Filippo fosse
posto sul trono. Per quanta resistenza
facessero gli amici di Gordiano, convenne
cedere al ripiego proposto dagli altri,
cioè che <i>Filippo</i> anch'egli fosse dichiarato
<i>Augusto</i>, e regnasse come tutore
di Gordiano. Così fu fatto. Resta qui
molto scura la storia. Fuor che Capitolino,
niun altro scrittore fa menzione di
questa associazion dell'imperio. Si truovano
le leggi date <span class="fnote">[Reland., Fast. Cons.]</span> sul principio di
quest'anno da Gordiano solo: una di
Filippo solo data nel dì 14 marzo si vede.
E pur ne comparisce un'altra del
medesimo Gordiano solo nel dì 25 di
aprile, la cui data dal Doduello <span class="fnote">[Dodwellus, in Annalibus Cyprian.]</span> è creduta
guasta. Pretende il padre Pagi <span class="fnote">[Pagius, in Crit. Baron.]</span>
ciò succeduto perchè non andavano insieme
d'accordo Gordiano e Filippo, e
cadaun comandava e faceva leggi da sè:
il che par difficile a credere, perchè tutti e
due si truovavano nel medesimo esercito,
e bisognava che l'infelice Gordiano stesse
<span class="pagenum"><a name="Page_848" id="Page_848"></a>[848]</span>
di sotto. Capitolino poi si contraddice,
scrivendo che Filippo, dopo di aver tolto
di vita Gordiano, notificò al senato con
sue lettere la di lui morte, come succeduta
per malattia, ed insieme la elezion di
sè fatta dai soldati; e che il senato, da queste
lettere ingannato, il riconobbe per Imperadore.
Se prima egli fu dato collega a
Gordiano nella dignità imperiale, come
non iscrisse allora al senato per ottenerne
l'approvazione? Si può perciò dubitare
del racconto di Capitolino, ed anche
di altre particolarità ch'egli aggiugne.
Cioè che non potendo Gordiano sofferire
di esser trattato con tanta alterigia dal
nuovo suo collega Filippo, uomo vilmente
nato dalla pessima gente degli Arabi <span class="fnote">[Capitolin., in Gordiano III. Aurelius Victor,
in Epitome. Zosimus, Hist., lib. 1, cap. 18.]</span>,
e salito colle sue furberie tanto alto, quando
esso Gordiano era di nobilissima schiatta
romana, nipote d'imperadori, ed imperadore
prima di lui: montò un dì sul tribunale,
assisto da <i>Mezio Gordiano</i> suo
parente, creato prefetto del pretorio, e fece
un'aringa ai soldati, sperando d'indurli
a deporlo, con rappresentare loro la stomachevole
ingratitudine di costui. Furono
gettate al vento le di lui parole, perchè prevaleva
la fazion di Filippo. Fece istanza che
fosse eguale fra loro l'autorità, ma ne pur
questo ottenne. Si ridusse a chieder di usar
solamente il titolo di Cesare: poi di esser
prefetto del pretorio; ed in fine di calcare
almeno il posto di uno de' generali, purchè
fosse salva la sua vita. Pareva che
Filippo si mostrasse inclinato a quest'ultimo
partito; ma, riflettendo che un dì o
l'altro potrebbe risorgere l'amore portato
dal senato e popolo romano, anzi da
tutto l'imperio, a questo giovane principe,
e che i soldati, ora adirati contro di lui
per la fame, non istarebbono sempre del
medesimo umore; fece venire alla presenza
sua il misero giovane, spogliarlo
ed ucciderlo. Certamente non si accorda
questo racconto di Capitolino coll'amore
ch'egli dice portato da tutti e dai soldati
medesimi a Gordiano. E se Filippo
<span class="pagenum"><a name="Page_849" id="Page_849"></a>[849]</span>
era già imperadore, perchè non provvide
tosto alla fame dell'armata? Più perciò
verisimile sembra che Filippo fosse non
imperadore, ma bensì tutore di Gordiano
in luogo di Misiteo, e ch'egli di poi barbaramente
all'improvviso il privasse di
vita. Giuliano Apostata presso Ammiano
Marcellino <span class="fnote">[Ammianus, lib. 23, cap. 54.]</span> in una sua aringa scrive,
che avendo Gordiano data presso Resena,
città dell'Osroena, una rotta al re persiano,
se ne tornava vittorioso, quando fu
oppresso da <i>Filippo prefetto</i> del pretorio.
Non dice da Filippo già creato imperadore.
Anche Zosimo <span class="fnote">[Zosimus, lib. 1, cap. 19.]</span> lasciò scritto, che
trovandosi Gordiano fra Nisibi e Carre,
Filippo fraudolentemente lasciò affamare
l'esercito, con disegno di abbattere Gordiano,
quasichè per colpa di lui avvenisse
quel disordine, e di salir egli poscia sul
trono: il che gli venne fatto, con restare
scannato l'infelice Gordiano. Sembra più
verisimile il racconto di questi ultimi
scrittori. Pare che la di lui morte accadesse
verso il principio di marzo, correndo
il sesto anno del suo imperio. Una o
due medaglie <span class="fnote">[Occo et Mediobarbus, Numism. Imper.]</span> parlano della di lui
<i>tribunizia podestà VII</i>, il che, secondo i
conti del Pagi <span class="fnote">[Pagius, in Crit. Baron.]</span>, basta a far credere che
egli toccasse l'anno settimo dell'imperio.
Ma queste possono essere state battute
prima che si sapesse la di lui morte in
Europa; però il punto non è chiaro, siccome
ancora resta dubbiosa la di lui età,
che alcuni fanno di diecinove anni, ed
altri fino di ventitrè. Fu poi onorevolmente
seppellito nel luogo della sua morte il
di lui corpo. Eusebio <span class="fnote">[Eusebius, in Chron.]</span> scrive che questo
fu portato a Roma. Accordogli il senato
gli onori divini. Lo stesso Filippo,
per farsi credere innocente del sangue di
lui, l'onorava sempre col titolo di divo.
Coloro che l'uccisero, tutti poi, per attestato
di Capitolino, perirono di mala
morte, e vedremo a suo tempo che non
<span class="pagenum"><a name="Page_850" id="Page_850"></a>[850]</span>
andò esente dai gastighi di Dio l'infedele
ed ingrato Filippo. Fiorirono sotto Gordiano,
<i>Censorino</i>, che scrisse del <i>Giorno
Natalizio</i>, ed <i>Erodiano</i> storico, della cui
storia mi sono servito in addietro, oltre
ad altri scrittori, de' quali son perite le
memorie. Di Filippo, che succedette nel
romano imperio, mi riserbo di parlare
all'anno seguente.
</p>

<hr />

<h2 class="hidden"><a name="CCXLV" id="CCXLV"></a>CCXLV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXLV</span>. Indizione <span class="scp">VIII</span>.</td>
  </tr>
  <tr>
    <td><span class="sc">Fabiano</span> papa 10.</td>
  </tr>
  <tr>
    <td><span class="sc">Filippo</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Giulio Filippo Augusto</span> e
<span class="sc">Tiziano</span>.
</p>

<p>
Il secondo console, cioè <i>Tiziano</i>, verisimilmente
quegli è che vien chiamato
in una iscrizion del Fabretti <span class="fnote">[Fabrettus, Inscript., pag. 119.]</span> <i>Caio
Messio Aquillio Fabio Tiziano</i>. Il Relando <span class="fnote">[Reland., in Fast. Consul.]</span>
e il padre Stampa <span class="fnote">[Stampa, Fast. Consul.]</span>, fidandosi di
una iscrizione del Gudio, gli danno il
nome di <i>Giunio Didiano</i>, o sia <i>Tiziano</i>.
Per me non oserei fabbricare coi materiali
a noi lasciati dal Gudio. Trovasi
ancora in un'iscrizione del Grutero <span class="fnote">[Gruterus, Inscript., pag. 407, n. 8.]</span>
<i>Fabio Tiziano Console</i>. A cagion di tale
incertezza ho io posto il solo cognome.
Da che nell'anno precedente, dopo l'assassinio
fatto a Gordiano (e non prima,
come sembra più probabile), <i>Marco Giulio
Filippo</i> fu proclamato Imperadore
Augusto dall'armata romana, significò
egli con sue lettere al senato di Roma
l'assunzione sua al trono, con fingere
morto di malattia Gordiano <span class="fnote">[Capitolin., in Gordian. III.]</span>. Il senato,
già avvezzo a cedere alla forza ed usurpazione
de' soldati, chinò il capo, ed accettollo.
Era sua moglie <i>Marcia Otacilia
Severa</i>, così nominata nelle medaglie <span class="fnote">[Vaillant et Mediobarb., in Numismat.]</span>,
a cui fu dato il titolo d'<i>Augusta</i>. Aveva
egli anche un figliuolo che, secondo Aurelio
<span class="pagenum"><a name="Page_851" id="Page_851"></a>[851]</span>
Vittore <span class="fnote">[Aurelius Victor, in Brev.]</span>, era chiamato <i>Caio Giulio
Saturnino</i>, ma nelle iscrizioni e nelle
medaglie comparisce col solo nome paterno
di <i>Caio Giulio Filippo</i>, dichiarato
immantinente <i>Cesare</i> dal padre. Eusebio
Cesariense <span class="fnote">[Euseb., Histor. Eccles., lib. 6, cap. 36.]</span>, seguitato poi da san Girolamo,
da san Giovanni Grisostomo, da
Paolo Orosio e da altri, scrisse essere
fama che amendue i <i>Filippi</i>, padre e figliuolo,
fossero cristiani, e i primi Augusti
che professassero la fede di Gesù
Cristo. In pruova di che narra che, venuto
l'imperadore Filippo ad Antiochia
per la festa di Pasqua, volendo egli intervenire
la notte avanti alle sacre funzioni
della Chiesa colla moglie Otacilia,
san Babila vescovo di quella città, consapevole
dell'eccesso commesso contra
del suo legittimo principe, animosamente
li rispinse, protestando che non entrerebbono
in chiesa, se non faceano la
confession de' lor falli e non prendeano
luogo fra i pubblici penitenti: il che da
loro fu con somma umiltà eseguito. Ma
l'autorità per altro grande d'Eusebio
e degli autori sopraccitati non ha ottenuto
dai critici degli ultimi tempi che
se gli creda in questo. Pare che fin Zonara <span class="fnote">[Zonaras, in Annalibus.]</span>
ne dubitasse a' suoi dì. Il tradimento
fatto da Filippo a Gordiano non
convien mai ad un cristiano. Per ciò
giudiziosamente il cardinal Baronio <span class="fnote">[Baron., in Annal. Eccles.]</span>
coll'autorità di Origene osservò ch'egli
almeno ne' principii del suo imperio non
potè professar la religion di Cristo. Oltre
di che, Lattanzio, contemporaneo di
Eusebio, Sulpicio Severo, Teodoreto ed
altri hanno riconosciuto che Costantino
il Grande fu il primo che abbracciasse
la fede cristiana. Quel sì, che ragionevolmente
si può credere, e l'afferma
anche san Dionisio vescovo d'Alessandria,
furono i due Filippi molto favorevoli
ai cristiani, e crebbe di molto sotto
di loro la Chiesa di Dio. E chi sa che la
<span class="pagenum"><a name="Page_852" id="Page_852"></a>[852]</span>
Augusta Otacilia non fosse quella che
nudrisse nel marito sì buon cuore verso
la santa religion de' cristiani? È perita
la vita dei due Filippi, che verisimilmente
fu scritta da alcuno degli scrittori della
Storia Augusta; laonde poco abbiamo
di lui per meglio conoscere il sistema delle
sue operazioni. Ora noi sappiamo da
Zosimo <span class="fnote">[Zosimus, lib. 1, cap. 19.]</span> che Filippo fece pace con
Sapore re della Persia; ed è privo di verisimile
ciò che narra Giovanni Zonara <span class="fnote">[Zonaras, in Annalibus.]</span>,
cioè ch'egli comperò questa pace
con cedere al re persiano la Mesopotamia
e l'Armenia, ma che, mormorando non
poco i Romani di questo, egli poi difese
e conservò quelle provincie. Sapore, già
vinto da Gordiano, vedea minacciata fin
la sua capitale, nè è credibile che in un
trattato riportasse cotali vantaggi. Che
questa pace esigesse qualche tempo per
conchiuderla, si può giustamente immaginare;
e però sembra conchiusa in
questo, e non già nell'antecedente anno.
Quando poi fosse da credere il fatto attribuito
a san Babila vescovo d'Antiochia,
ed accaduto nel tempo della Pasqua,
la quale nell'antecedente anno cadde nel
dì 14 d'aprile, si avrebbe assai argomento
di credere che Filippo dalle vicinanze
di Ctesifonte non potesse arrivare a quel
tempo in Antiochia, e sarebbe da riferire
all'anno presente il suo arrivo ad essa
città. Ma quel fatto, per le cose dette, ha
ciera di favola. Che poi Filippo, mossosi
dalla Soria, arrivasse nell'anno precedente
a Roma, se lo persuase il padre
Pagi <span class="fnote">[Pagius, Crit. Baron.]</span>, ma senza pruove sicure. Le
monete rapportate dal Mezzabarba <span class="fnote">[Mediobarbus, in Numism. Imperator.]</span>
sembrano piuttosto indicare ch'egli vi
giugnesse nell'anno presente, sotto il
quale appunto altro non so io riferire,
se non la suddetta pace, e l'aver Filippo
fatto il viaggio assai lungo dalla Soria a
Roma.
</p>

<p>
<span class="pagenum"><a name="Page_853" id="Page_853"></a>[853]</span>
</p>

<hr />

<h2 class="hidden"><a name="CCXLVI" id="CCXLVI"></a>CCXLVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCXLVI</span>. Indizione <span class="scp">IX</span>.</td>
  </tr>
  <tr>
    <td><span class="sc">Fabiano</span> papa 11.</td>
  </tr>
  <tr>
    <td><span class="sc">Filippo</span> imperadore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Presente</span> ed <span class="sc">Albino</span>.
</p>

<p>
Da che fu giunto Filippo a Roma,
ben sapendo, altro non meritar le azioni
sue che l'odio universale <span class="fnote">[Zosimus, lib. 1, cap. 19.]</span>, si studiò
in tutte le forme di guadagnar l'affezione
delle milizie e del senato. Nelle monete <span class="fnote">[Mediobarb., in Numismat. Imperat.]</span>
dell'anno precedente si parla della
sua <i>liberalità</i>, e Zosimo attesta ch'egli
con gran profusione d'oro rallegrò l'avidità
de' soldati. Al senato romano parlò
con somma benignità, promettendo gran
cose; e certo quel poco che resta di notizie
a lui spettanti, ci rappresenta ben
questo principe ambizioso ed anche superbo,
ma non già crudele. Parlava egli
sempre di Gordiano con onore, nè alcun
oltraggio mai fece alle di lui statue e
memorie. Solamente abbiamo da Capitolino <span class="fnote">[Capitolinus, in Gordiano seniore.]</span>
che la magnifica casa di <i>Gneo
Pompeo</i>, posseduta dai <i>Gordiani</i>, fu occupata
sotto Filippo dal fisco imperiale.
Tuttavia, non fidandosi de' Romani, i
principali impieghi conferiva egli ai proprii
parenti. Per questo diede il comando
dell'armi in Soria a <i>Prisco</i> suo fratello,
e quello della Mesia e Macedonia
a <i>Severino</i> padre di sua moglie, persone
poco atte a farsi ubbidire e rispettare:
il che influì col tempo alla di lui rovina.
Credettero il Mezzabarba <span class="fnote">[Mediobarb., in Numismat. Imperat.]</span> e il Bianchini <span class="fnote">[Blanchinius, ad Anastas.]</span>
che Filippo in quest'anno rompesse
la pace co' Persiani, e non deponesse
l'armi, se non dappoichè la
Mesopotamia e l'Armenia furono restituite
<span class="pagenum"><a name="Page_854" id="Page_854"></a>[854]</span>
al romano imperio. Ma, siccome
vedemmo, questa partita è presa di peso
da Zonara, storico di poca esattezza. Era
la potenza de' Persiani tale da non lasciarsi
far paura da grosse armate, non
che dalle poche milizie che furono lasciate
allora di guarnigione nella Soria. Però
questa guerra seconda col re di Persia
siam dispensati dal crederla vera. Quel sì,
che sopra buon fondamento si truova
appoggiato, ma che io non so dire se
appartenga all'anno presente o pure al
seguente, si è il movimento de' Carpi,
popoli barbari forse dalla Sarmazia <span class="fnote">[Zosimus, lib. 1, cap. 20.]</span>.
Costoro, fatta un'irruzione da' luoghi vicini
al Danubio, portavano la desolazione
in quelle parti. Filippo, per farsi credito
co' Romani, in persona passò colà con
un buon esercito, e venuto con quei
Barbari alle mani, gli sconfisse. Ritiraronsi
molti d'essi in un castello, a cui
fu posto l'assedio. Ma raccolte di nuovo
le lor forze, tentarono un altro combattimento,
che non fu per loro più felice
del primo, per l'empito de' Mori militanti
nell'armata romana. Però fecero
istanza di pace e lega: al che avendo,
senza farsi molto pregare, acconsentito
Filippo, restituita la quiete a quelle provincie,
se ne ritornò tosto a Roma. Alcune
medaglie, portate dal Mezzabarba <span class="fnote">[Mediob., Numism. Imper.]</span>
sotto il presente anno, parlano di una
<i>allocuzione</i> fatta da Filippo all'esercito,
e di una sua <i>vittoria</i>, che ragionevolmente
si può riferire alla suddetta impresa.
Ma io non me ne assicuro, perchè
in un'iscrizione del Fabretti <span class="fnote">[Fabrettus, Inscript., pag. 687.]</span>,
spettante all'anno seguente, Filippo Augusto
è chiamato <i>proconsole</i>: titolo dato
agl'imperadori allorchè erano in qualche
spedizion militare.
</p>

<p>
<span class="pagenum"><a name="Page_855" id="Page_855"></a>[855]</span>
</p>

<hr />

<h2 class="hidden"><a name="CCXLVII" id="CCXLVII"></a>CCXLVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCXLVII</span>. Indizione <span class="scp">X</span>.</td>
  </tr>
  <tr>
    <td><span class="sc">Fabiano</span> papa 12.</td>
  </tr>
  <tr>
    <td><span class="sc">Filippo</span> imperadore 4.</td>
  </tr>
  <tr>
    <td><span class="sc">Filippo</span> juniore imperad. 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Giulio Filippo Augusto</span> per la seconda
volta e <span class="sc">Marco Giulio Filippo
Cesare</span>.
</p>

<p>
Il giovane <i>Filippo</i>, figliuolo di Filippo
Augusto, che procedette console col
padre in quest'anno, non era che <i>Cesare</i>
nelle calende di gennaio. Fu di parere
il padre Pagi <span class="fnote">[Pagius, in Critic. Baron.]</span> ch'egli dipoi in questo
medesimo anno fosse dichiarato collega
dell'imperio da esso suo padre, cioè <i>Imperadore
Augusto</i>. Molta oscurità s'incontra
nella storia di questi tempi, e crescono
ancora per cagione di marmi finti
e di medaglie false, o non assai attentamente
lette. Se noi prestassimo fede ad
una iscrizione del Gudio, rapportata anche
dal Relando <span class="fnote">[Reland., Fast. Consul.]</span>, il giovane Filippo
nè pure nell'anno seguente era fregiato
del titolo d'imperadore, usando il solo di
Cesare, leggendosi ivi: IMP. CAES. PHILIPPO
III. ET IVLIO PHILIPPO CAESARE
II. COS. Ma cento volte ripeterò che
le merci del Gudio non ci possono servire
per iscorta sicura all'erudizione.
Lo Spon <span class="fnote">[Spon, Miscellan. Erudit., pag. 244.]</span>, il Bellorio e il Fabretti <span class="fnote">[Fabrettus, Inscription., pag. 687.]</span>
ci han fatto vedere un decreto emanato
in favore de' soldati dell'armata navale
del Miseno, in cui Filippo il padre vien
detto IMP. CAESAR M. IVLIVS PHILIPPVS
PIVS FELIX AVG. PONT. MAX.
TRIB. POT. IIII. CONSVL. III. DESIG. P.
P. PROCONSVL; e il figliuolo IMP. CAESAR
M. IVLIVS PHILIPPUS PIVS FELIX
AVG. PONT. MAX. TRIB. POT. IIII.
COS. DESIGNAT. P. P. Più sotto si legge
IMP. M. IVLIO PHILIPPO COS.
DES. III. ET IMP. M. IVLIO PHILIPPO
<span class="pagenum"><a name="Page_856" id="Page_856"></a>[856]</span>
COS. II. DES. COS. Sarebbe da desiderare
che avessimo più iscrizioni dei due
Filippi, per confrontarle insieme ed assicurarci
che niun inganno s'incontri
nelle memorie antiche o credute antiche.
Da questo monumento, fatto mentre correa
la <i>quarta tribunizia podestà</i> di Filippo
seniore, cioè nell'anno presente, deducono
alcuni che il giovane Filippo, subito
che fu creato <i>Cesare</i>, ottenne dal padre
la <i>podestà tribunizia</i> nell'anno 244,
e ch'egli nel presente fu promosso al
sommo grado d'Imperadore Augusto.
Ma il padre Harduino avrebbe trovato
da dir contra di tal decreto, perchè, secondo
lui, non si comunicava ad altri,
ed era ritenuto per sè dall'imperador
seniore il grado di <i>pontefice massimo</i>,
che pur qui si mira goduto anche da <i>Filippo
juniore</i>. Potrebbe parimente comparir
della confusione nell'appellar esso
<i>Filippo</i> COS. II. DES. COS., benchè
sia certo ch'egli fu console per la prima
volta in quest'anno, e disegnato console
per la seconda nel seguente. Certamente
può credersi non assai esattamente
copiato quel decreto, e tanto più
perchè con esso convien confrontarne un
altro simile, che si legge nella mia Raccolta <span class="fnote">[Thesaurus Novus Inscript., pag. 362, n. 1.]</span>,
ed appartiene all'anno seguente.
Quivi anche il <i>giovane Filippo</i> si trova
appellato <i>Augusto</i>, ciò servendo a farci
riconoscere per falsa l'iscrizione del
Gudio. Similmente <i>Filippo juniore</i> porta
il titolo di <i>pontefice massimo</i> al pari del
padre; e però cade a terra la regola
proposta dal padre Harduino. Quivi inoltre
si dà al medesimo Filippo juniore
la <i>seconda tribunizia podestà</i>, e, per conseguente,
l'ottenne egli nell'anno presente,
allorchè fu promosso alla dignità
imperatoria, e non già allorchè venne
creato <i>Cesare</i>, come voleva il padre Pagi.
Con tal notizia s'accordano ancora
varie monete rapportate dal Goltzio,
e indarno credute false da esso, perchè
discordi dalla sua opinione. Un riguardevol
punto di storia è l'essersi sotto
<span class="pagenum"><a name="Page_857" id="Page_857"></a>[857]</span>
i <i>Filippi Augusti</i> celebrato l'anno millesimo
della creduta fondazion di Roma,
ma senza che apparisca chiaro se a questo
anno o pure al seguente si debba riferire
la gran festa, di cui fanno menzione
gli storici antichi. Io ne parlerò al
seguente anno. Abbiamo da Aurelio Vittore <span class="fnote">[Aurel. Victor, in Breviar.]</span>
che Filippo fece fare di là dal
Tevere un lago, perchè quel paese penuriava
troppo d'acqua. Ciò verisimilmente
succedette in questi tempi.
</p>

<hr />

<h2 class="hidden"><a name="CCXLVIII" id="CCXLVIII"></a>CCXLVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCXLVIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Fabiano</span> papa 13.</td>
  </tr>
  <tr>
    <td><span class="sc">Filippo</span> imperadore 5.</td>
  </tr>
  <tr>
    <td><span class="sc">Filippo</span> juniore imperad. 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Giulio Filippo</span> seniore <span class="sc">Augusto</span>
per la terza volta e <span class="sc">Marco Giulio Filippo</span>
juniore <span class="sc">Augusto</span> per la seconda.
</p>

<p>
Due son l'epoche della fondazion di
Roma; l'una di Marco Varrone, secondo
la quale nell'anno precedente correva
l'anno millesimo d'essa fondazione;
l'altra dei Fasti capitolini, e secondo
questa cominciava a correre nel presente
anno esso millesimo. Il giorno natalizio
di Roma comunemente si credeva il
dì 21 aprile. Fuor di dubbio è che questo
millesimo s'incontrò sotto l'imperio
dei due Filippi Augusti, e fu con somma
magnificenza di giuochi e solazzi solennizzato.
Stimarono il cardinal Noris <span class="fnote">[Noris, Epist. Consul.]</span>
e il padre Pagi <span class="fnote">[Pagius, in Critic. Baron.]</span> cominciato questo
millesimo nell'aprile del precedente anno;
il Petavio <span class="fnote">[Petavius, de Doctrin. Temp.]</span>, il Mezzabarba <span class="fnote">[Mediobarb., in Numismat. Imper.]</span>,
il Tillemont <span class="fnote">[Tillemont, Mémoires des Empereurs.]</span>, il Bianchini <span class="fnote">[Blanchinius, ad Anastas. Bibliothec.]</span> e il Relando <span class="fnote">[Reland., in Fast. Consular.]</span>
riferirono esso millesimo all'anno
presente. Si credono alcuni di
poter conciliare insieme queste due opinioni
<span class="pagenum"><a name="Page_858" id="Page_858"></a>[858]</span>
con dire, ma senza pruova, che
essendo durata la solennità dal dì 21
aprile dell'anno precedente sino al dì
21 d'esso mese del presente anno, si
verifica che in amendue i suddetti anni
si celebrò l'anno millesimo della fondazione
di Roma. Contuttociò, se noi
miriam le monete <span class="fnote">[Mediob., in Numismat. Imperator.]</span> rapportate dai varii
scrittori, ci sembrerà accostarsi più
al vero l'opinione di chi mette il principio
d'esso millesimo nell'anno presente,
perciocchè i <i>giuochi secolari</i> e il <i>secolo
millenario</i> son qui enunziati colla tribunizia
podestà V di Filippo seniore, cominciata
nel marzo di quest'anno, e
mentr'egli esercitava il <i>terzo consolato</i>,
che parimente significa l'anno presente.
Niuna memoria di ciò si trova nelle monete
battute, correndo la quarta tribunizia
podestà di Filippo. E però quando
non si pruovi che tutte le feste allora
fatte si ridussero ai soli ultimi giorni
dell'anno millesimo, a noi resta giusto
motivo di credere cominciato esso anno
nell'aprile del presente. Abbiamo da
Zosimo <span class="fnote">[Zosimus, Histor., lib. 2, cap. 5.]</span> la descrizione de' giuochi
secolari, e da Capitolino <span class="fnote">[Capitolinus, in Gordiano III.]</span> la notizia degli
animali forestieri che comparvero nei
combattimenti fatti allora nell'anfiteatro
e nel circo: cioè elefanti XXXII, alci X,
tigri X, leoni mansueti LX, un cavallo
marino, un rinoceronte, X lioni bianchi,
X cammelopardali, X asini selvatici,
XL cavalli fieri, ed innumerabili altri diversi
animali. Servì questa gran folla di
fiere ai divertimenti del popolo romano,
oltre ai giuochi circensi, ed oltre a mille
paia di gladiatori mantenuti dal fisco.
Eusebio <span class="fnote">[Euseb., in Chronic.]</span> anch'egli racconta che in
questa solennità furono uccise innumerabili
bestie nel circo magno, e che nel
campo Marzio per tre dì e tre notti si
fecero i giuochi teatrali. Aggiugne dipoi
che in esso anno millesimo bruciò in
Roma il teatro di Pompeo, e l'edifizio
<span class="pagenum"><a name="Page_859" id="Page_859"></a>[859]</span>
chiamato Cento Colonne, sontuoso portico
di quella incomparabil città. In Roma
pagana, anzi dovunque dominava la
falsa religion degli dii viziosi <span class="fnote">[Aurelius Victor, in Breviar.]</span>, si lasciava
da molti secoli il passaporto a
quell'infame vizio per cui Sodoma e
Gomorra perirono. V'erano abbominevoli
scuole di questo, e il fisco ne ricavava
un tributo. Avea tentato, siccome
già osservammo, anche il buon imperadore
Alessandro di rimediare a questa
infamia. Non meno di lui fece conoscere
l'Augusto Filippo il suo buon genio, perchè
con editto pubblico vietò questa nefanda
lussuria. E contuttochè Aurelio
Vittore confessi l'obbrobriosa corruzion
de' Romani gentili, con aggiugnere che
la proibizione, in vece di estinguere tal
pestilenza, maggiormente l'attizzò, dovuta
nondimeno è la sua lode a questo
imperadore, siccome quegli che dal canto
suo non lasciò di perseguitare il vizio,
ancorchè gli mancassero poi le forze e
il tempo per isradicarlo.
</p>

<hr />

<h2 class="hidden"><a name="CCXLIX" id="CCXLIX"></a>CCXLIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="sc">Cristo</span> <span class="scp">CCXLIX</span>. Indizione <span class="scp">XII</span>.</td>
  </tr>
  <tr>
    <td><span class="sc">Fabiano</span> papa 14.</td>
  </tr>
  <tr>
    <td><span class="sc">Filippo</span> imperadore 6.</td>
  </tr>
  <tr>
    <td><span class="sc">Filippo</span> juniore imperad. 3.</td>
  </tr>
  <tr>
    <td><span class="sc">Decio</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Emiliano</span> per la seconda volta
e <span class="sc">Giunio Aquilino</span>.
</p>

<p>
Cominciarono a sconcertarsi, se non
nell'anno antecedente, certo nel presente,
gli affari di Filippo imperadore, non
già per colpa di lui, perchè era buon
uomo, nè facea male ad alcuno, e però
fu creduto da alcuni che fosse cristiano;
ma per le gravi imposte, motivo sempre
di doglianze ai popoli, e perchè i governatori
ed uffiziali da lui posti nelle provincie,
o non sapeano governare, o troppo
voleano governare; perlochè erano odiati
dai soldati e dai popoli. Essendo
governatore della Soria <i>Prisco</i> fratello
di <i>Filippo Augusto</i>, e rendutosi egli oramai
<span class="pagenum"><a name="Page_860" id="Page_860"></a>[860]</span>
insoffribile, si fece in quelle parti
una sedizione <span class="fnote">[Zosimus, lib. 1, cap. 20.]</span>, e fu proclamato Imperadore
un certo <i>Papiano</i>, di cui perì
tosto la memoria, perchè fu ucciso. Fa
menzione Aurelio Vittore <span class="fnote">[Aurelius Victor, in Breviar.]</span> sotto l'imperio
di Decio successor di Filippo di
un <i>Jotapiano</i> che aspirò all'imperio in
quelle parti, per essere, diceva egli, parente
di Alessandro. Verisimilmente costui
è il medesimo che presso Zosimo
porta il nome di <i>Papiano</i>, e come un
fungo fece la comparsa d'imperadore
sotto Filippo. Ne' medesimi tempi nella
Mesia e Pannonia, governate allora da
<i>Severiano</i> suocero di Filippo, succedette
un'altra sedizione, per cui alquanti di
quei popoli e soldati acclamarono Imperadore
un certo <i>Marino</i> centurione, o
qualche cosa di più in quelle armate,
che si crede chiamato in alcune medaglie
(se di sicura antichità, non so) <i>Publio
Carvilio Marino</i> <span class="fnote">[Goltzius et Mediobarb., in Numism. Imp.]</span>. Portate queste
nuove a Roma, alterossi forte l'Augusto
Filippo, sì pel timore che l'incendio
crescesse, e sì perchè amava la quiete
per sè stesso, e la lasciava godere agli
altri. Andossene al senato per pregarlo
di aiuto in sì gravi congiunture, e disse
ancora, se dispiaceva il suo governo, di
esser pronto a deporre l'augusto suo
ministero. Parevano legate le lingue di
cadaun senatore, ma in fine <i>Decio</i>, un
di essi, per nobiltà di sangue e per molte
belle doti personaggio assai riguardevole,
si alzò e disse che non v'era
motivo di tremare per quelle novità,
perchè fatte da persone mancanti di nobiltà,
di seguito e di mezzi per sostenersi;
e che perciò avesse un po' di pazienza,
perchè non tarderebbono a svanire
quei fantasmi d'imperadori. Così fu:
anche a <i>Marino</i> s'intese fra poco tolta
la vita. Ma non cessando in Filippo la
paura di altri simili sconcerti, perchè
sapea quanto mal animo nudrissero i
soldati verso dei loro uffiziali, gli cadde
<span class="pagenum"><a name="Page_861" id="Page_861"></a>[861]</span>
in mente di spedir nella Mesia e Pannonia
per governatore un uomo di vaglia,
e mise gli occhi addosso al suddetto <i>Decio</i>.
Questi si scusò per quanto potè; ma
cotanto Filippo il pregò, e quasi lo sforzò,
che, benchè contra sua voglia, accettò
quell'impiego, ed andò <span class="fnote">[Zosimus, lib. 1, cap. 21.]</span>. All'arrivo
suo rimasero ben confuse e turbate
quelle milizie, giudicando non per altro
essere stato mandato <i>Decio</i> colà che per
dare un esemplar gastigo a chi avea avuta
mano nella ribellione. Furono a
consiglio, e tanto per esentarsi dal di
lui rigore, quanto per precautarsi all'avvenire,
determinarono di crear <i>Imperadore</i>
il medesimo <i>Decio</i>, in cui riconoscevano
tutte le doti convenevoli per sì
eccelsa dignità. Se senza saputa di lui,
Dio lo sa. Presentatisi dunque all'improvviso
a Decio, con alte voci lo acclamarono
Imperadore, e gli misero addosso
la porpora. Non mancò egli di
fare ogni possibil resistenza a questa
novità, parlando, per quanto si crede, di
cuore, a fine di scuotere quella nobilissima
sì, ma pericolosa soma; nulladimeno
per le minaccie de' soldati, che
misero mano alle spade, gli convenne
quetarsi.
</p>

<p>
Per attestato di Zonara <span class="fnote">[Zonaras, in Annalib.]</span>, scrisse
<i>Decio</i> delle lettere segrete a <i>Filippo</i>, adducendo
in sua scusa la violenza a lui
fatta, ed assicurandolo che verrebbe a
Roma, e deporrebbe la porpora. Ma Filippo
Augusto punto non si fidò di queste
parole, credute da lui trappole, perchè
persuaso che Decio avesse tramata
d'accordo la ribellione ed esaltazione
sua <span class="fnote">[Aurelius Victor, in Breviario.]</span>. Raunata perciò una poderosa
armata, ancorchè la sua età e la poca
sanità potessero dissuadergli l'andare,
pure, lasciato il figliuolo Augusto al governo
di Roma, s'inviò in persona contra
di Decio, il quale colle sue soldatesche
s'era già messo in viaggio alla volta
dell'Italia. Restarono in Roma tanti
<span class="pagenum"><a name="Page_862" id="Page_862"></a>[862]</span>
pretoriani che bastassero alla difesa del
figlio <span class="fnote">[Eutrop., in Epitome Histor. Roman.]</span>, Incontraronsi le due nemiche
armate nelle campagne di Verona; superiore
era di numero e di forze quella
di Filippo; ciò non ostante, il valore e
la buona condotta di Decio fecero piegar
la vittoria in suo favore. Zosimo e
Zonara scrivono che nel calore di quella
battaglia restò ucciso <i>Filippo</i>; Eutropio,
Aurelio Vittore ed Eusebio <span class="fnote">[Eusebius, in Chronic.]</span> il
fanno trucidato in Verona, mettendo
forse la città per denotare il territorio.
Fu inviata la di lui testa a Roma, dove
i soldati non tardarono ad uccider anche
il giovinetto <i>Filippo Augusto</i>, il quale,
per testimonianza di Aurelio Vittore, si
trovava allora in età di dodici anni, di
naturale sì severo e malinconico, che
dopo i primi suoi cinque anni per qualunque
spettacolo o facezia non fu mai
veduto ridere; e perchè ne' giuochi secolari
avea osservato il padre imperadore
sbardellatamente ridere, con volto corruccioso
il guatò. Spropositato racconto
è quello della Cronica Alessandrina <span class="fnote">[Chronicon Paschale, tom. II Histor.
Byzantin.]</span>,
dove si narra che il giovine Filippo,
rappresentato vivente anche sotto Gallo e
Volusiano, con felicità fece molte guerre,
finchè combattendo contra ai Gepidi
cade da cavallo, e si ruppe una costa:
laonde portato a Roma, quivi terminò i
i suoi dì in età di quarantacinque anni. Ma
io ho osservato altrove <span class="fnote">[Antiquit. Italicar.]</span> che abbiam
quella cronica di mano di Andrea Darmario
greco impostore. Forse in vece di <i>Filippo</i>,
si dee scrivere <i>Decio juniore</i>, benchè
nè pur ciò si accordi colla vera storia.
Si accorda bensì colla verità quanto è
ivi scritto intorno all'avere Filippo seniore
istituite alcune compagnie di giovani
scelti per le guardie del corpo.
Nella iscrizione da me pubblicata <span class="fnote">[Thesaur. Novus Inscript., pag. 362.]</span>, di
cui feci menzione di sopra, si vede che
erano dieci <i>coorti</i> appellate <i>filippiane</i>.
<span class="pagenum"><a name="Page_863" id="Page_863"></a>[863]</span>
L'anno, in cui restò abbreviata la vita
a questi due imperadori, è senza fallo
il presente: il mese e il giorno sono incerti.
Si può stare all'opinione del padre
Pagi <span class="fnote">[Pagius, in Crit. Baron.]</span> che mette la lor morte circa il
mese di luglio, giacchè abbiamo una legge
di <i>Filippo</i>, data nel dì 19 di giugno
sotto questi consoli, e un'altra di Decio
suo successore, data nel dì 19 di ottobre
parimente nel presente anno. Parlerò
di esso <i>Decio</i> nell'anno seguente. Nè si
dee tacere che, regnando i due Filippi
Augusti <span class="fnote">[Euseb., Hist. Eccles., lib. 6, cap. 41.]</span>, si suscitò in Alessandria,
probabilmente nell'anno precedente, una
persecuzione contra de' cristiani, mossa
non già per ordine o editto alcuno di
essi imperadori, ma per la malignità di
que' cittadini pagani, facili ai tumulti, e
che miravano sempre di mal occhio i
seguaci di Gesù Cristo. Ne fa menzione
<i>san Dionisio</i>, vescovo celebre di quella
gran città, che fioriva in questi tempi,
siccome ancora fiorì <i>Origene</i>, scrittore
di gran nome, ma non egualmente glorioso
nella Chiesa di Dio. In quest'anno
ancora, ovvero nel precedente, fu creato
vescovo di Cartagine l'insigne martire
e scrittore sacro <i>san Cipriano</i>.
</p>

<hr />

<h2 class="hidden"><a name="CCL" id="CCL"></a>CCL</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCL</span>. Indizione <span class="scp">XIII</span>.</td>
  </tr>
  <tr>
    <td><span class="sc">Cornelio</span> papa 1.</td>
  </tr>
  <tr>
    <td><span class="sc">Decio</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Messio Quinto Traiano Decio Augusto</span>
per la seconda volta e <span class="sc">Massimo
Grato</span>.
</p>

<p>
Essendo perite le vite dei due <i>Filippi</i>,
dei <i>Decii</i>, e di <i>Gallo</i> e di <i>Volusiano</i>, già
scritte da Trebellio Pollione, la storia di
questi tempi resta troppo smunta ed involta
in molte tenebre, di maniera che
si stenta a distinguere le persone e i fatti
d'allora. <i>Decio</i>, che dopo la caduta dei
due Filippi restò solo imperadore, si
trova ne' marmi e nelle monete appellato
<span class="pagenum"><a name="Page_864" id="Page_864"></a>[864]</span>
<i>Caio Messio Quinto Traiano Decio</i>.
Zosimo <span class="fnote">[Zosimus, lib. 1, cap. 21.]</span>, storico pagano e nemico dichiarato
de' cristiani, cel rappresenta
personaggio di molta nobiltà ed ornato
di tutte le virtù. Tale principalmente
dovette sembrare a lui, perchè trovò in
questo Augusto un fiero persecutore della
religion di Cristo. Era egli nato nel
borgo di Bubalia o Budalia del territorio
di Sirmio nella Pannonia inferiore,
il qual luogo ci difficulta di credere tanta
nobiltà, quanta gliene dà Zosimo. Secondo
Aurelio Vittore <span class="fnote">[Aurelius Victor, in Breviario.]</span>, potea egli allora
essere in età di circa quarantasette
anni. Anche Eutropio <span class="fnote">[Eutrop., in Epitome.]</span>, pagano al pari
di Zosimo, cel descrive per uomo ornato
di tutte le virtù, mansueto, placido,
che vivea senza fasto, che nell'armi era
bravissimo. Quali onorevoli impieghi avesse
egli prima esercitati, nol dice la
storia. Certo è ch'egli era dell'ordine
senatorio. Benchè poi non si sappia con
evidenza, pure si tien comunemente che
moglie di Decio fosse <i>Erennia Etruscilla
Augusta</i>, di cui resta memoria nelle medaglie <span class="fnote">[Mediobarb., in Numismat. Imper.]</span>;
e il nome di un figliuolo di <i>Decio</i>
serve a confermarlo; imperciocchè il
primogenito suo portava il nome di <i>Quinto
Erennio Etrusco Messio Decio</i>, e questi
fu dal padre Augusto nell'anno precedente
fregiato col titolo di <i>Cesare</i>. Un
altro suo figliuolo, per nome <i>Caio Valente
Hostiliano Messio Quinto Decio</i>, conseguì
anch'esso il nome e la dignità cesarea.
Che Decio avesse due altri figliuoli appellati
<i>Etrusco</i> e <i>Traiano</i>, l'hanno creduto
alcuni, ma senza pruove valevoli a riportarne
il comune assenso. Ora <i>Decio
imperadore</i>, secondo lo stile de' nuovi
imperadori, prese il consolato nelle prime
calende di gennaio dell'imperio suo.
Perchè egli si truova in alcune antiche
memorie chiamato CONSUL II, perciò
si crede che in alcuno dei precedenti
anni egli fosse stato console sostituito.
<span class="pagenum"><a name="Page_865" id="Page_865"></a>[865]</span>
Se alcuna riguardevol impresa, se verun
utile regolamento facesse questo
novello Augusto ne' primi tempi del suo
governo, non v'ha storia, non v'ha iscrizione
od altra memoria che ce l'insegni.
Quel solo detestabil fatto spettante
all'anno presente, di cui s'hanno
parecchi insigni contemporanei testimoni
nella storia ecclesiastica, fu la fiera
persecuzione da lui mossa contro del
Cristianesimo, per la quale stranamente
restò sconvolta la Chiesa di Dio, ed
innumerabili Cristiani lasciarono gloriosamente
la vita nei tormenti e sotto
le scuri.
</p>

<p>
Correvano già trentotto anni dopo
la morte di Severo imperadore, che i
Cristiani universalmente godevano pace,
ancorchè non mancassero de' mali ministri
e governatori, che or qua or là
infierissero contra di chi professava la
legge di Cristo. Alcuni degli stessi imperadori
erano stati favorevoli a questa
santa religione, con essersi per ciò diffusa
e mirabilmente moltiplicata per la
terra la semente evangelica, e il numero
de' fedeli divenuta innumerabile; quando
l'imperador Decio, quel descritto sì
<i>placido</i> da Aurelio Vittore, prese a perseguitar
apertamente chiunque nemico
si scopriva degl'idoli ed adorava il vero
Creatore e Salvatore del mondo, con
editti crudeli che furono sparsi per tutto
l'imperio romano e più barbaramente
eseguiti dove maggior copia di fedeli
si trovava. Altro io non dirò di questo
gran flagello della Chiesa di Dio, per cui
nelle antiche storie e memorie dei Cristiani
<i>Decio</i> si acquistò il nome d'uno
de' più cattivi principi di Roma. Son da
vedere intorno a ciò l'opere di san Cipriano
allora vivente, Eusebio Cesariense,
Lattanzio, Orosio, gli Annali del Baronio,
gli Atti de' Bollandisti e le Memorie
del Tillemont. Quel solo che a me conviene
di ricordar qui, si è essere stato
uno de' primi a far pruova della crudeltà
di Decio <i>san Fabiano</i> papa, il quale nell'anno
presente, con ricevere la corona
<span class="pagenum"><a name="Page_866" id="Page_866"></a>[866]</span>
del martirio, passò a miglior vita. Suo
successore nella sedia di san Pietro, ma
dopo molte difficultà, fu <i>Cornelio</i>, uno
dei più insigni pontefici della Chiesa di
Dio. Intanto <i>Decio</i> sen venne a Roma,
dove altro non si sa ch'egli facesse, se
non un bagno, di cui parla Eutropio <span class="fnote">[Eutrop., Epitome Hist. Rom.]</span>.
Ma s'egli mosse guerra al popolo cristiano,
Dio permise che nè pur egli
godesse, pel poco tempo che visse e regnò,
pace nell'imperio. Sotto di lui cominciò
a rinvigorirsi la potenza dei barbari,
e a rendersi familiari nel romano
imperio la sedizione e rivoluzion degli
stati. Giordano storico <span class="fnote">[Jordan., De Rebus Geticis, cap. 19.]</span>, corrottamente
appellato Giornande, benchè scrittore a
cui non mancavano favole, pure si può
credere che ci abbia conservata qualche
verità in un racconto spettante a
questi tempi. Scrive egli adunque che
<i>Cniva</i> re dei Goti, avendo diviso l'armata
sua in due corpi, spinse il minore
contro la Mesia romana; ed egli coll'altro
consistente in settantamila combattenti,
andò per assediare Eustesio, chiamato
Novi, città della Mesia alle rive
del Danubio. Ne fu respinto da <i>Gallo</i> comandante
dell'armi romane. Passò a
Nicopoli, città fabbricata da Traiano
presso quel fiume; e sopravvenendo <i>Decio
imperadore</i>, anche di là fu costretto
a ritirarsi. Forse nell'anno precedente,
trovandosi Decio Augusto in quelle parti,
succedette questa irruzion de' Goti:
o pure, se fu nel presente, parrebbe
che Giordano col nome di Decio imperadore
significar volesse <i>Decio Cesare</i> di
lui figliuolo, il quale verisimilmente fu
lasciato o mandato dal padre per opporsi
ai tentativi di que' barbari. Passò
Cniva il monte Emo, con disegno di assediar
Filippopoli, città della Tracia, che
alcuni credono fabbricata da Filippo
imperadore, ma che più anticamente
portò questo nome. Per soccorrere questa
città, anche Decio passò l'Emo, e
<span class="pagenum"><a name="Page_867" id="Page_867"></a>[867]</span>
venne a postarsi a Berea. Cniva all'improvviso
gli piombò addosso, e gli diede
tale spelazzata, che Decio fuggendo si
ricoverò in Italia, restando al comando
di quell'armi <i>Gallo</i>, il quale si studiò di
riparar le perdite fatte dai Romani. In
alcune medaglie, rapportate dal Mezzabarba <span class="fnote">[Mediobarbus, in Numismat. Imp.]</span>
sotto questo anno, si truova
DACIA CAPTA, DACIA FELIX; ma senza
che si sappia qual guerra sia questa,
e nè pure se al presente anno o al precedente
appartengano queste medaglie.
</p>

<hr />

<h2 class="hidden"><a name="CCLI" id="CCLI"></a>CCLI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="sc">Cristo</span> <span class="scp">CCLI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Cornelio</span> papa 2.</td>
  </tr>
  <tr>
    <td><span class="sc">Decio</span> imperadore 3.</td>
  </tr>
  <tr>
    <td><span class="sc">Treboniano Gallo</span> imper. 1.</td>
  </tr>
  <tr>
    <td><span class="sc">Hostiliano Decio</span> imper. 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Messio Quinto Traiano Decio Augusto</span>
per la terza volta e <span class="sc">Quinto Herennio
Etrusco Decio Cesare</span>.
</p>

<p>
Non so ben dire se nel precedente
o nel presente anno i Goti, senza dubbio
quegli stessi che da Zosimo <span class="fnote">[Zosimus, lib. 1, cap. 23.]</span> son
chiamati Sciti, o vogliamo dire Tartari,
assediassero la città di Filippopoli nella
Tracia. Quel che è certo, per testimonianza
non men di esso Zosimo che di
Giordano <span class="fnote">[Jordan., de Rebus Geticis, cap. 18.]</span>, s'impadronirono quei barbari
dopo lungo assedio di quella città;
e, se scrive il vero Ammiano <span class="fnote">[Ammianus Marcellinus, Hist., lib. 31.]</span>, vi passarono
a fil di spada centomila persone.
Zosimo e Giordano non parlano se non
di una gran copia di prigioni fatta nell'acquisto
d'essa città. O sia che <i>Lucio
Prisco</i> (forse fratello del già Filippo imperadore)
fosse governatore di Filippopoli,
o pure ch'egli fosse presidente della
Macedonia, nella qual provincia si stesero
i rapaci vincitori Goti: noi abbiamo
da Giordano e da Aurelio Vittore <span class="fnote">[Aurelius Victor, in Epitome. Zonaras, in
Annalibus.]</span> che
<span class="pagenum"><a name="Page_868" id="Page_868"></a>[868]</span>
costui, unitosi con essi Goti, prese il titolo
d'<i>imperadore</i>, volgendo l'armi contra
dei <i>Decii</i>. E sembra che san Cipriano <span class="fnote">[Cyprian., Epistola 52.]</span>
avesse conoscenza di lui. Ma
costui, dichiarato pubblico nemico dal
senato romano, stette poco ad essere
ucciso. Noi qui certamente ci troviamo
in folte nebbie di storia, essendovi altri
che credono preso questo titolo da <i>Prisco</i>
solamente dopo la morte dei medesimi
<i>Decii</i>, e restando una gran confusione
nell'assegnare i successori e i tiranni insorti
dopo di loro. Intanto non si mette
in dubbio il funesto fine dei <i>Decii</i>, benchè
le circostanze del medesimo sieno varie
e discordi presso gli antichi scrittori. I
fortunati progressi adunque dei Goti,
e l'innalzamento, se pure è vero, di <i>Prisco</i>,
fecero che Decio seniore giudicò
necessaria la sua presenza nella Mesia
e Macedonia per liberar dai Barbari
quelle provincie. Se in quelle parti non
era già il figliuolo <i>Erennio Etrusco Decio</i>,
seco andò nel presente; e trovandosi
qualche medaglia <span class="fnote">[Mediob., Numism. Imper.]</span>, in cui esso si vede
appellato <i>Augusto</i>, credesi che in tal congiuntura
egli fosse dichiarato <i>imperadore</i>
e collega nell'imperio dal padre. Marciarono
i due Augusti Decii contra dei
Goti con esercito poderoso, e, secondo
Zonara <span class="fnote">[Zonaras, in Annalibus.]</span>, gl'incalzarono sì valorosamente,
che li fecero ritirar nel loro paese.
Alcuni vogliono <span class="fnote">[Aurelius Victor. Eutropius.]</span> che Decio gl'inseguisse
di là dal Danubio; ma più
verisimile sembra che di qua da esso
fiume egli venisse con loro alle mani. In
quel conflitto il <i>giovane Decio</i>, per quanto
s'ha da Giordano <span class="fnote">[Jordan., de Rebus Geticis, cap. 18.]</span>, trafitto dalle
frecce gotiche, perì: il che disanimò lo
esercito romano <span class="fnote">[Eutrop., in Epitome.]</span>. Ma il <i>vecchio Decio</i>
fece loro coraggio, con dire che la perdita
di un solo soldato nulla era alla
potenza romana: dopo di che alla
disperata si spinse contra de' Barbari,
<span class="pagenum"><a name="Page_869" id="Page_869"></a>[869]</span>
cercando o morte o vendetta. Trovò appunto
la morte, circondato ed oppresso
da' nemici.
</p>

<p>
Ma Zosimo <span class="fnote">[Zosimus, lib. 1, cap. 23.]</span> ci vorrebbe far credere
che Gallo, generale de' medesimi
Decii, per ingordigia dell'imperio, segretamente
se l'intendesse coi Goti, e per
mezzo loro arrivasse ad atterrar questi
due regnanti. Per consiglio d'esso Gallo,
dice esso Zosimo, si misero essi Goti
in battaglia dietro una palude; ed allorchè
Decio ebbe poste in fuga e sconfitte
le due prime loro schiere, volendo dar
addosso alla terza, s'inoltrò col figliuolo
nella palude, dove amendue impantanati
ed esposti alle frecce de' Barbari,
insieme col loro seguito perirono. Secondo
Vittore Zonara, nè pur furono
trovati, non che seppelliti, i loro cadaveri;
e ciò espressamente vien confermato
da Lattanzio <span class="fnote">[Lactantius, de Mortibus Persecutor.]</span> nel suo trattato delle
morti de' persecutori della religione di
Cristo. Certamente tutti gli antichi <span class="fnote">[Cyprianus, Epist. ad Demetr. Eusebius,
Orat. Constantin., cap. 24. Hieronym., Commentar.
in Zachar., cap. 14.]</span>
cristiani riconobbero per un colpo della
mano di Dio la presta ed ignominiosa
morte di <i>Decio</i>, nemico dichiarato dei
seguaci di Gesù Cristo: gastigo toccato
anche prima e di poi a qualunque principe
romano che apertamente volle muover
guerra ad una religione santa, che
Dio volea al loro dispetto piantata e dilatata
sulla terra. Il luogo della morte dei
due Decii resta tuttavia dubbioso, o, per
meglio dire, ignoto. Costantino il Grande
in una sua orazione presso Eusebio
sembra tenerlo morto nel paese dei Goti,
e di là dal Danubio; altri di qua; alcuni
nella Mesia, ed altri nella Tracia. Danno
il nome di Abirto o Abritto a quel sito;
e Giordano attesta che tuttavia restava
un luogo, chiamato Altare di Decio, dov'egli
sagrificò prima di far quella giornata.
Ma niuno ora sa additare in qual
provincia e territorio fosse tal luogo. Si
<span class="pagenum"><a name="Page_870" id="Page_870"></a>[870]</span>
disputa ancora intorno al tempo, in cui
perirono i due Decii. V'ha <span class="fnote">[Blanchinius, ad Anastas.]</span> chi crede
ciò succeduto circa il mese di giugno <span class="fnote">[Pagius, in Critic. Baron.]</span>,
ed altri negli ultimi due mesi dell'anno
presente. Abbiamo da Trebellio Pollione <span class="fnote">[Trebellius Pollio, in Valerian.]</span>,
che essendo consoli i due <i>Decii</i>
(adunque nell'anno corrente), vennero
al senato romano lettere ed ordini di
Decio, di eleggere un censore, uffizio da
gran tempo dimesso in Roma. Il pretore,
giacchè amendue i consoli, cioè i due
Augusti Decii, erano assenti, nel dì 27
di ottobre propose l'affare, e di comune
consentimento fu eletto censore per la
sua rara probità <i>Valeriano</i>, il qual poi
divenne imperadore. Trovavasi questi
coll'imperadore all'armata nella Tracia
e nella Mesia, come io credo, e non già
in Roma, come pensò il padre Pagi. Informato
Decio del senatusconsulto, fece
chiamar Valeriano, ed in piena assemblea
il dichiarò censore, con ispiegare la di
lui autorità che era amplissima. Cioè
poteva egli determinare chi dovea aver
luogo in senato; ridurre all'antico stato
l'ordine equestre; modificare o confermare
i tributi e i dazii; far nuove leggi;
riformar le milizie, e giudicar tutte le
cause de' palatini, de' giudici e dei prefetti,
a riserva dei consoli ordinarii, del prefetto
di Roma e del re delle cose sacre,
e della primaria vergine vestale, se pur
essa conservava illesa la pudicizia. Ma
<i>Valeriano</i>, alzatosi in piedi, pregò l'Augusto
Decio di averlo per iscusato, se
non poteva accettar questo carico, perchè
questo apparteneva a chi godeva il grado
d'imperadore, ed erano venuti tempi,
nei quali niuna persona privata potea
promettersi tal forza da farsi ubbidire, e
così andò in nulla il disegno. Ma se nel
dì 27 di ottobre <i>Decio</i> tuttavia regnava,
e se noi vedremo <i>Gallo</i> suo successore
Augusto nelle calende seguenti di gennaio,
vegniamo insieme a scorgere che
nel novembre o dicembre di quest'anno
<span class="pagenum"><a name="Page_871" id="Page_871"></a>[871]</span>
dovettero i due Decii perdere la vita e lo
imperio. Quel che succedesse dopo la lor
morte, sarà accennato all'anno seguente.
</p>

<hr />

<h2 class="hidden"><a name="CCLII" id="CCLII"></a>CCLII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="sc">Cristo</span> <span class="scp">CCLII</span>. Indizione <span class="scp">XV</span>.</td>
  </tr>
  <tr>
    <td><span class="sc">Cornelio</span> papa 3.</td>
  </tr>
  <tr>
    <td><span class="sc">Lucio</span> papa 1.</td>
  </tr>
  <tr>
    <td><span class="sc">Treboniano Gallo</span> imp. 2.</td>
  </tr>
  <tr>
    <td><span class="sc">Hostiliano Decio</span> imp. 2.</td>
  </tr>
  <tr>
    <td><span class="sc">Volusiano Gallo</span> imp. 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Treboniano Gallo Augusto</span> per la
seconda volta e <span class="sc">Caio Vibio Volusiano
Cesare</span>.
</p>

<p>
Divulgata la morte dei due Decii, le
armate della Mesia e della Tracia poco
stettero a proclamar Imperadore <i>Caio
Treboniano Gallo</i> lor generale, a cui forse
indebitamente fu attribuito da Zosimo <span class="fnote">[Zosimus, lib. 1, cap. 23.]</span>
il tradimento fatto ai due Decii.
Aurelio Vittore <span class="fnote">[Aurelius Victor, in Breviar.]</span> scrive, essere stato il
traditore un Bruto. Di che paese fosse
il suddetto Treboniano Gallo, nol sappiamo,
se non che, al dir di Vittore, sembra
nato nell'isola delle Gerbe sulle coste
dell'Africa. Perchè egli avendo preso,
secondo lo stile degli altri nuovi Augusti,
il consolato in quest'anno <span class="fnote">[Reland., in Fast. Consul.]</span>, si trova
in un'iscrizione e in alcuni fasti
<i>console per la seconda volta</i>, da ciò, si
argomenta esser egli stato console sustituito
in alcuno degli anni addietro. Il
grado di generale dell'armi, che dicemmo
sostenuto da lui, gli facilitò quello di
imperadore. Aveva egli un figliuolo, appellato
<i>Caio Vibio Gallo Volusiano</i>, cui
diede immediatamente il titolo di <i>Cesare</i>.
Ma affinchè non nascesse o già nato si
smorzasse il sospetto ch'egli avesse tenuta
mano all'obbrobriosa morte dei
Decii, si mostrò amantissimo della lor
memoria, parlandone sempre con lode
e riverenza; volle ancora o pure acconsentì
che amendue fossero, secondo la
stolta persuasione del gentilesimo, deificati.
<span class="pagenum"><a name="Page_872" id="Page_872"></a>[872]</span>
Vi restava un altro figliuolo di Decio
seniore, cioè <i>Caio Valente Hostiliano
Messio Quinto Decio</i>, già dichiarato <i>Cesare</i>
dal padre. Gallo, non tanto per farsi
sempre più credere ben affetto alla memoria
di esso Decio, quanto per timore
che questo di lui figliuolo, spalleggiato
dai soldati, potesse prorompere in qualche
sedizione, spontaneamente il dichiarò
<i>Augusto</i> e collega suo nell'imperio,
aspettando più proprio tempo per liberarsi
da lui. Disegnò ancora sè stesso
console col figliuolo <i>Volusiano</i> per l'anno
presente. Di tutto questo, accaduto nell'anno
addietro, spedì egli l'avviso a
Roma, e il senato niuna difficoltà mostrò
ad approvarlo.
</p>

<p>
Noi troviamo circa questi tempi varii
altri imperadori o tiranni, senza poterne
ben chiaramente distinguere l'innalzamento
e i luoghi, dove fecero la loro
breve comparsa e caddero. Di un <i>Giulio
Valente</i>, che usurpò la porpora imperiale,
parla Aurelio Vittore, con dir appena
partito da Roma Decio, che costui occupò
il trono, e fu in breve punita la sua
temerità colla morte. Ma Trebellio Pollione <span class="fnote">[Trebellius Pollio, in Triginta Tyrannis,
cap. 19.]</span>,
che merita qui maggior fede,
asserisce che costui per pochi giorni fece
la figura d'imperadore, non in Roma o
in Italia, ma nell'Illirico, e quivi fu ucciso.
E forse il movimento suo accadde
dappoichè i due Decii avevano cessato
di vivere. Vedesi tuttavia una medaglia <span class="fnote">[Mediobarbus, in Numism. Imperator.]</span>,
felicemente, se pur è vero, disotterrata,
in cui vien fatta menzione di
<i>Marco Aufidio Perpenna Liciniano imperadore
Augusto</i>, confuso da Vittore ora
con <i>Valente</i> ed ora con <i>Hostiliano</i>. Il
padre Pagi <span class="fnote">[Pagius, in Crit. Baron.]</span> è di parere che costui,
vivente Decio, formasse la sua cospirazione,
e, preso il nome d'Augusto nelle
Gallie, quivi da esso Decio restasse soffocato,
scrivendo Eutropio <span class="fnote">[Eutrop., in Epitome.]</span> ch'esso
<span class="pagenum"><a name="Page_873" id="Page_873"></a>[873]</span>
Decio, prima di portar l'armi contra dei
Goti, estinse una guerra civile insorta
nelle Gallie. È plausibile la di lui conghiettura,
ma non esente da dubbii. Torniamo
ora a <i>Treboniano Gallo</i>, riconosciuto
imperadore anche dal senato romano.
Le prime sue occupazioni furono
quelle di stabilir pace coi Goti, comperandola
nondimeno con vergognose
condizioni <span class="fnote">[Zosimus, lib. 1, cap. 24.]</span>; perchè non solamente
permise loro di tornarsene alle loro
contrade di là dal Danubio con tutto il
bottino fatto sulle terre romane, e senza
prendersi cura di riscattare, o far rilasciare
gran copia di Romani, anche nobili,
fatti prigioni nella presa di Filippopoli;
ma eziandio si obbligò di pagar da lì innanzi
un certo tributo annuale a quei
Barbari, affinchè non inquietassero lo
imperio romano. Non fu però Gallo il
primo ad avvilir la maestà romana con
simili patti. L'esempio gliene avea dato
Domiziano, e probabilmente altri debili
Augusti aveano fatto lo stesso. Dopo di
che, come s'egli avesse con tali prodezze
meritato il trionfo, se ne venne probabilmente
nella primavera di quest'anno a
Roma, tutto spirante gloria ed assai contento
di sè stesso. Forse perchè i sacerdoti
pagani o il senato zelante della
conservazione de' suoi falsi dii, fecero
nuove istanze anche a Gallo, certo è
che la persecuzion de' cristiani, alquanto
rallentata, e fors'anche cessata negli ultimi
mesi dell'anno precedente e nei
primi del corrente, si rinnovellò; e per
tutte le provincie si attese ad infierire
contro i cristiani che ricusavano di sagrificare
agli abborriti numi della gentilità.
Son qui da vedere le nobilissime lettere
e gli opuscoli di san Cipriano <span class="fnote">[SS. Cyprian. et Cornel., in Epistolis.]</span> e di
san <i>Cornelio</i> papa, il qual ultimo, per
cagione di tal persecuzione, fu mandato
in esilio, e poi coronato col martirio. Al
governo della Chiesa romana fu sustituito
<i>Lucio</i> papa, il quale dovette anche
egli da lì a qualche tempo sofferire l'esilio.
<span class="pagenum"><a name="Page_874" id="Page_874"></a>[874]</span>
Ma Iddio non cessò di flagellar con
nuovi gastighi questi principi nemici del
popolo suo eletto, cominciando con una
delle più terribili e lunghe pestilenze che
mai passeggiassero sulla terra. Si andò
essa stendendo a poco a poco per tutte
le provincie del romano imperio <span class="fnote">[Eutrop. Eusebius. Sanctus Cyprianus,
et alii.]</span>, facendo
dappertutto una fiera strage. Se
crediamo ad Augusto Vittore <span class="fnote">[Aurelius Victor, in Brev.]</span>, <i>Hostiliano
Augusto</i>, già figliuolo di <i>Decio imperadore</i>,
colto da questa infezione, terminò
i suoi giorni. Ma Zosimo <span class="fnote">[Zosimus, lib. 1, cap. 25.]</span> pretende
che <i>Gallo imperadore</i>, sospettando che
questo collega, da chi amava la memoria
del di lui padre Decio, fosse un dì portato
troppo innanzi con pericolo della
propria dignità, il facesse a tradimento
levare dal mondo, fingendo verisimilmente
che fosse morto di peste. Dopo la cui
morte egli dichiarò Augusto il suo figliuolo
<i>Gallo Volusiano</i>, il quale nelle iscrizioni <span class="fnote">[Thesaurus Novus Inscript., pag. 253.]</span>
è chiamato <i>Caio Vibio Affinio
Gallo Veldumiano Volusiano</i>.
</p>

<hr />

<h2 class="hidden"><a name="CCLIII" id="CCLIII"></a>CCLIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="sc">Cristo</span> <span class="scp">CCLIII</span>. Indizione <span class="scp">I</span>.</td>
  </tr>
  <tr>
    <td><span class="sc">Lucio</span> papa 2.</td>
  </tr>
  <tr>
    <td><span class="sc">Treboniano Gallo</span> imp. 3.</td>
  </tr>
  <tr>
    <td><span class="sc">Gallo Volusiano</span> imp. 1.</td>
  </tr>
  <tr>
    <td><span class="sc">Valeriano</span> imperadore 1.</td>
  </tr>
  <tr>
    <td><span class="sc">Gallieno</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Vibio Volusiano Gallo Augusto</span>
per la seconda volta, e <span class="sc">Massimo</span>.
</p>

<p>
Il secondo console vien chiamato da
alcuni <i>Marco Valerio Massimo</i>. Perchè
non ne ho veduto finora le prove, io
m' attengo a chi solamente l'appella <i>Massimo</i> <span class="fnote">[Aurelius Victor, Syncellus et alii.]</span>.
Sembra che il Governo di <i>Gallo
Augusto</i> fosse assai dolce, e ch'egli, usando
maniere popolari e placide, si studiasse
di farsi amare da ognuno, fuorchè
da' cristiani. Ma l'essersi tanto egli che
<span class="pagenum"><a name="Page_875" id="Page_875"></a>[875]</span>
il figliuolo dati al lusso e alle delizie <span class="fnote">[Zosimus, lib. 1, cap. 16.]</span>,
li faceva disprezzar dalla gente; e la loro
negligenza e poca applicazione al governo
incoraggi di molto i Barbari, per assalire
e malmenare le provincia del romano
imperio. Finalmente l'ira di Dio stava
addosso ad un principe che mossa avea
anch'esso guerra ai cristiani, i quali
pure erano i migliori de' sudditi suoi.
Durando dunque l'orrido flagello della
peste, s'aggiunse ai mali la irruzion degli
Sciti, cioè de' Goti, Carpi, Borani, o
sieno Burgondi, e d' altre nazioni tartare,
nella Mesia, Tracia, Macedonia e
Grecia sino al mare Adriatico. Inesplicabili
furono i saccheggi da lor fatti, le
città non fortificate, ed alcune ancora
delle forti si videro soccombere al loro
furore; ed intanto Gallo in Roma si dava
bel tempo. Comandava in questi tempi
l'armi romane nella Pannonia <i>Marco
Giulio Emiliano</i>. Aurelio Vittore <span class="fnote">[Aurel. Victor, in Epitome.]</span> gli
dà il nome di <i>Emilio Emiliano</i>. Questi,
secondo che racconta Zosimo, animati
i suoi soldati, diede addosso agli a Sciti, e
gli riuscì di sconfiggerli e d'incalzarli fin
dentro ai loro paesi. Questa vittoria cagion
fu che l'esercito suo il proclamò
<i>imperadore</i>. Giordano <span class="fnote">[Jordan., de Rebus Geticis, cap. 19. Eutropius,
in Breviar. Aurelius Victor, ibid.]</span> solamente scrive
che <i>Emiliano</i>, considerati i gravissimi
danni recati allora dai Barbari alle terre
romane, e la trascuratezza di Gallo e di
Volusiano Augusti, fece conoscere alle sue
milizie la necessità di aver un imperadore
di petto da opporre all'insolenza
de' Goti: dal che venne (per suggestione
certo di lui) che quell'armata si accordò
a crearlo imperadore. Ch'egli ripulsasse,
o avesse già ripulsati i Barbari, o pure
ch'egli facesse qualche tregua con loro,
si potrebbe argomentar dal sapere che
egli s'incamminò a gran giornate verso
l'Italia, senza far caso d'essi. Ma forse
ciò avvenne perchè, secondo Zosimo <span class="fnote">[Zosimus, lib. 1, cap. 16.]</span>,
<span class="pagenum"><a name="Page_876" id="Page_876"></a>[876]</span>
que' Barbari, rivolte le loro scorrerie
verso l'Asia, arrivarono ad Efeso, e desertarono
poi tutta la Cappadocia. Allora
fu che si svegliò <i>Gallo</i>, e raunate quelle
forze che potè nell'angustia del tempo,
marciò contra di <i>Emiliano</i>, non solamente
entrato nell'Italia, ma anche giunto
nell'Umbria. Furono a fronte le due
armate a Terni, secondo l'asserzione di
Vittore <span class="fnote">[Aurelius Victor, in Epit.]</span> e di Eutropio <span class="fnote">[Eutrop., in Brev.]</span>, o pure al
foro di Flaminio, città da gran tempo
distrutta, e posta allora ai confini di Foligno,
come si ha da Eusebio <span class="fnote">[Euseb., in Chronic. Syncellus, Chronogr.]</span>. Ma le
soldatesche di Gallo, snervate dalle delizie
di Roma, non poteano competere con
quelle di Emiliano, il quale ebbe anche
l'avvertenza di subornarle con far correre
secretamente fra loro la promessa
di un gran regalo. Il perchè i due imperadori
<i>Treboniano Gallo</i> e <i>Volusiano
Gallo</i> furono dai lor proprii soldati privati
di vita.
</p>

<p>
Credesi che <i>Gallo</i> fosse allora in età
di quarantasette anni, e gran disputa è
intorno alla durata del suo imperio. Fu
di avviso il Tillemont <span class="fnote">[Tillemont, Mémoires des Empereurs.]</span> che verso il
mese di Maggio Gallo fosse ucciso. Ambedue
si videro poi nell'anno seguente
aggregati al numero degli dii da <i>Valeriano
Augusto</i>, ch'era loro amico fedele,
ma non aveva già l'autorità di fare dei
veri dii. Rimasto vincitore <i>Emiliano</i>, e
rinforzato anche dall'armata di <i>Gallo</i>,
che si unì alla sua, altro non gli restava
per essere assodato sul trono imperiale
che l'approvazion del senato. Questa la
ottenne senza difficoltà, perchè niuno
osava di negarla; ed egli <span class="fnote">[Zonaras, in Annalib.]</span> promise di
scacciare i Barbari dalla Mesia, e di far
guerra ai Persiani, che mettevano a sacco
la Mesopotamia. Si sa <span class="fnote">[Aurelius Victor, in Epitome.]</span> che <i>Emiliano</i>
era Moro di nazione, e nato di bassa
famiglia; ma il suo valore gli avea spianata
la strada ai posti più sublimi. Se si
<span class="pagenum"><a name="Page_877" id="Page_877"></a>[877]</span>
dee credere ad una moneta di lui rapportata
dall'Angelloni <span class="fnote">[Angellonius, Hist. August.]</span>, egli fu due
volte <i>console</i>. Potrebbe essere che in
uno degli anni addietro fosse stato console
sostituito, e che dopo la morte di
Volusiano Augusto, console nell'anno
presente, avesse preso il consolato. Ma
nulla di ciò apparendo in tante altre medaglie
che restano di esso <i>Emiliano</i> <span class="fnote">[Mediobarb., in Numismat. Imper.]</span>,
si può dubitar della legittimità di questa.
Ebbero poco effetto le promesse del novello
imperadore, perchè poco stette a
scoppiar contra di lui un fulmine, che
si andava fabbricando nella Rezia e nel
Norico. In quelle provincie <i>Publio Licinio
Valeriano</i> era dietro a far gran massa di
gente da tutte le parti con disegno di venire
in soccorso di <i>Gallo</i> e di <i>Volusiano</i>:
quand'ecco giugnergli l'avviso di essere
questi stati uccisi, e che regnava
il nemico loro <i>Emiliano</i>. O sia che
Valeriano sdegnasse di sottomettersi all'usurpator
dell'imperio, o che i soldati
suoi ne concepissero anch'essi dell'abborrimento,
andò a terminar la faccenda
nell'essere <i>Valeriano</i> acclamato
<i>Imperadore</i> <span class="fnote">[Aurelius Victor, et alii.]</span> dal medesimo esercito
suo, benchè Zosimo <span class="fnote">[Zosimus, l. 1, cap. 28.]</span> sembri avere
creduto che solamente dopo la morte di
Emiliano, egli per consentimento di tutti,
fosse alzato al trono. Allora dunque che
egli si trovò ben in forze calò in Italia,
e prese il cammino alla volta di Roma.
Già correva il terzo mese che <i>Emiliano</i>
signoreggiava, ma in maniera tale, che
se Zonara <span class="fnote">[Zonaras, in Annalibus.]</span> dice il vero, fino gli stessi
soldati suoi il riputavano indegno di regnare.
Perciò uscito anch'egli in campagna
per andare ad affrontarsi con Valeriano,
allorchè fu nelle vicinanze di Spoleti
(verisimilmente verso il mese di agosto)
fu quivi da' suoi proprii soldati svenato.
La morte sua confermò <i>Valeriano</i> senza
spargimento di sangue nel pieno possesso
<span class="pagenum"><a name="Page_878" id="Page_878"></a>[878]</span>
della dignità imperiale. Che <i>Valeriano</i>,
riconosciuto da tutti <i>imperadore</i>, desse
dipoi in quest'anno il titolo di <i>Augusto</i> a
<i>Publio Licinio Gallieno</i> suo figliuol primogenito,
e il creasse collega nell'imperio,
lo scorgeremo dagli atti dell'anno
seguente. Credesi che <i>Origene</i>, celebre
ma combattuto scrittore della Chiesa di
Dio, terminasse <span class="fnote">[Pagius, in Crit. Baron.]</span> anch'egli i suoi giorni
nell'anno presente.
</p>

<hr />

<h2 class="hidden"><a name="CCLIV" id="CCLIV"></a>CCLIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCLIV</span>. Indizione <span class="scp">II</span>.</td>
  </tr>
  <tr>
    <td><span class="sc">Stefano</span> papa 1.</td>
  </tr>
  <tr>
    <td><span class="sc">Valeriano</span> imperadore 2.</td>
  </tr>
  <tr>
    <td><span class="sc">Gallieno</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Publio Licinio Valeriano Augusto</span> per la
seconda volta e <span class="sc">Publio Licinio Gallieno
Augusto</span>.
</p>

<p>
Secondo la Cronica di Damaso, o
sia secondo Anastasio bibliotecario <span class="fnote">[Anastasius Bibliothecarius.]</span>,
il romano pontefice <i>san Lucio</i>, richiamato
dall'esilio, regnando Valeriano
Augusto, coll'esser decapitato per la
fede di Gesù Cristo, compiè gloriosamente
il corso della sua vita. E che ciò succedesse
in quest'anno alli 3 di marzo, fu
opinione di monsignor Bianchini <span class="fnote">[Blanchin., ad Anast.]</span>,
laddove il padre Pagi <span class="fnote">[Pagius, Crit. Baron., ad annum 253.]</span> riferì la di lui
morte all'anno precedente. Quel che è
certo, nella cattedra di san Pietro succedette
Stefano; ma è ben difficile il
provar concludentemente che in tale e
tal giorno succedesse l'elezion di questo
e di altri antichi romani pontefici. Del
resto il fare martirizzato <i>san Lucio</i> sotto
di Valeriano nell'anno presente non
si accorda con quanto abbiamo da Eusebio
Cesariense <span class="fnote">[Euseb., Histor. Eccles., lib. 7, cap. 10.]</span>, cioè avere san Dionisio,
vescovo in questo tempo di Alessandria,
scritto ad Ermammone, che <i>Valeriano</i>
si mostrò sì mansueto e benigno
verso de' cristiani ne' principii, o sia
<span class="pagenum"><a name="Page_879" id="Page_879"></a>[879]</span>
ne' primi anni del suo governo, che niuno
de' precedenti Augusti, anche di quei
che furono creduti cristiani (cioè dei
Filippi), avea mai praticata tanta cortesia
e benevolenza verso i seguaci di Gesù
Cristo, come egli fece. La sua stessa
corte era piena di cristiani, e pareva
una chiesa di Dio. Come dunque pretendere
ch'egli levasse la vita a san Lucio
papa in questi principii del suo regno?
E questa fu la ragione, per cui il cardinal
Baronio differì la di lui morte sino
ai tempi della persecuzione, succeduta
solamente nel quinto anno del di lui imperio.
Sarebbe pertanto da vedere se
<i>san Lucio</i>, riconosciuto martire anche
vivente da Eusebio, tale fosse stato, perchè
sostenne l'esilio ed altri strapazzi
per la fede di Cristo, senza poi lasciare
il capo sotto la spada dei persecutori.
Quanto ho poi ricordato della benignità
di <i>Valeriano</i> verso de' cristiani, ci fa
per tempo conoscere la bellezza e dirittura
dell'animo suo, e la probità dei
suoi costumi. Abbiamo anche veduto
di sopra, come egli era stato scelto dal
senato romano censore <span class="fnote">[Trebellius Pollio, in Vita Valeriani.]</span>, per essere
in concetto del più savio ed onorato
senatore che allora si trovasse in Roma.
Contava egli fra i suoi pregi la nobiltà
del sangue, ma più una vita fin qui
menata con gran prudenza e modestia.
Giovanni Malala <span class="fnote">[Joannes Malala, in Chronogr.]</span> cel descrive per
uomo di statura corta, gracile, canuto,
col naso alquanto schiacciato, con barba
folta, pupille nere, occhi grandi, timido
e di molta parsimonia. Pare certamente
ch'egli avesse più di sessanta
anni allorchè fu acclamato imperadore.
Due mogli, per attestato di Trebellio
Pollione, ebbe egli, amendue a noi ignote.
La prima gli partorì <i>Gallieno</i> suo
collega e successore; l'altra <i>Valeriano
<span class="pagenum"><a name="Page_880" id="Page_880"></a>[880]</span>
juniore</i>. Era passato Valeriano Augusto
lor padre per tutti i gradi della dignità
sino al consolato, in cui si conosce
sostituito in alcuno de' precedenti anni,
giacchè avendolo preso in quest'anno,
come soleano fare tutti i novelli Augusti,
vien registrato ne' Fasti <i>console per la
seconda volta</i>. Da che Valeriano fu
con gran plauso riconosciuto da tutti
imperadore, il senato dichiarò <i>Cesare</i>
il di lui primogenito <span class="fnote">[Eutrop., in Breviar. Aurelius Victor, in
Epitome.]</span>, cioè <i>Publio
Licinio Gallieno</i>. Ciò fu nell'anno precedente,
dopo di che essendo di molto
inoltrata la state, cioè, per quanto si
può conghietturare, passata la metà di
agosto, o sul principio di settembre, il
Tevere gonfio oltre misura inondò la
città di Roma: il che fu preso per un
presagio di disgrazie. Ma non molto dovette
stare l'imperador Valeriano a dar
anche il titolo di <i>Augusto</i> al figliuolo
Gallieno, ancorchè Zosimo ciò riferisca
più tardi; perchè in tante monete <span class="fnote">[Mediobarb., in Numismat. Imperat.]</span>
che restano di lui, egli si truova chiamato
solamente <i>imperadore Augusto</i> e non
mai <i>Cesare</i>. Passarono dunque a Roma
i due novelli Augusti, accolti con istraordinaria
gioia dal senato e popolo romano,
perchè Valeriano era riputato il
più meritevole di tutti di quella eccelsa
dignità <span class="fnote">[Trebellius Pollio, in Vita Valeriani.]</span>: e se si fosse data al mondo
tutta la facoltà di eleggere un buon imperadore,
sarebbe ognuno concorso ad
eleggere questo. Era pertanto grande la
speranza e l'aspettazione di tutti, che
Valeriano avesse da rimettere in fiore
l'impero romano. Come ciò si verificasse,
lo andremo a poco a poco vedendo.
Entrarono consoli nelle calende di gennaio
i due Augusti; ma ciò che operassero
nell'anno presente a nostra notizia
non è fin qui pervenuto.
</p>

<p>
<span class="pagenum"><a name="Page_881" id="Page_881"></a>[881]</span>
</p>

<hr />

<h2 class="hidden"><a name="CCLV" id="CCLV"></a>CCLV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCLV</span>. Indizione <span class="scp">III</span>.</td>
  </tr>
  <tr>
    <td><span class="sc">Stefano</span> papa 2.</td>
  </tr>
  <tr>
    <td><span class="sc">Valeriano</span> imperadore 3.</td>
  </tr>
  <tr>
    <td><span class="sc">Gallieno</span> imperadore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Publio Licinio Valeriano Augusto</span> per
la terza volta e <span class="sc">Publio Gallieno Augusto</span>
per la seconda.
</p>

<p>
Certo è che in <i>Valeriano Augusto</i>
concorrevano moltissime di quelle belle
doti e qualità che possono rendere gloriosi
i regnanti, come la prudenza, l'affabilità,
la gravità, e la lontananza dalla
superbia e dal fasto. Il desiderio suo di
accertar nelle buone risoluzioni, di rimediare
ai disordini e di giovare al
pubblico, per quanto era in sua mano,
gli rendea cari tutti gli avvisi di chiunque
suggeriva avvertimenti e regole di
buon governo. Resta tuttavia una sua
lettera <span class="fnote">[Trebel. Pollio, in Triginta Tyrannis, c. 17.]</span> scritta a <i>Balista</i>, forse prefetto
del pretorio, che gli aveva insinuato delle
buone massime intorno al non permettere
uffiziali inutili e soldati nelle
guardie, che non fossero uomini sperimentati
nel mestier della guerra. Raro
giudizio ancora traspirava dalle elezioni
ch'egli faceva degli uffiziali della milizia;
e tutti coloro, che noi andremo vedendo
ribellarsi a <i>Gallieno</i> suo figliuolo, e furono
in concetto di personaggi dotati di
molto valore e merito, erano creature
di lui. Così <i>Aureliano</i> e <i>Probo</i>, che riuscirono
dipoi insigni imperadori, da lui
riconobbero il principio dell'alta loro
fortuna. Secondo il catalogo del Bucherio <span class="fnote">[Cuspinianus Bucherii.]</span>,
<i>Lolliano</i> fu da lui creato prefetto
di Roma nell'anno precedente; <i>Valerio
Massimo</i> nel presente. Contuttociò mancava
di molto a Valeriano per divenire
un eccellente imperadore. Egli non avea
petto, nè quella forza di mente e di
coraggio che serve ai principi grandi,
per operare intrepidamente gran cose
ne' proprii regni, e per mettere il cervello
<span class="pagenum"><a name="Page_882" id="Page_882"></a>[882]</span>
a partito ai nemici de' suoi regni <span class="fnote">[Zosimus, lib. 1, cap. 36. Aurelius Victor,
in Epitome.]</span>.
La prudenza sua scompagnata
da questo vigore il rendeva diffidente
e troppo guardingo, per timor sempre
di non errare. L'inoltrata sua età contribuiva
non poco ad indebolir ancora
l'animo suo. Contuttociò s'applicò egli
bravamente agli affari; ed in vero sotto
di lui egregiamente procedeva il governo
civile dei popoli. Ma si cominciarono
a scatenar disastri da ogni parte. Durava
tuttavia la peste; le nazioni germaniche
verso il Reno facevano frequenti
scorrerie nella Gallia; le scitiche,
passato il Danubio, andavano desolando
la Tracia, Mesia e Macedonia; e i
Persiani dal canto loro non cessavano
d'infestar la Mesopotamia e la Soria.
Mancano a noi storie che mettano per
ordine e riferiscano ai lor anni proprii
que' fatti. Troviamo anche nelle medaglie
di quest'anno <span class="fnote">[Mediobarbus, in Numismat. Imper.]</span> mentovata una <i>vittoria
degli Augusti</i>, ma senza che apparisca
in qual paese e contra chi fosse riportata.
In una lettera <span class="fnote">[Vopiscus, in Aurel.]</span> scritta da Valeriano
Augusto a <i>Ceionio Albino</i> prefetto
di Roma nell'anno seguente, e in alcuni
altri dipoi, egli chiama <i>Aureliano</i>, che fu
dipoi imperadore, <i>liberatore dell'Illirico</i>
e <i>ristoratore delle Gallie</i>. Potrebbe essere
che questi nell'anno presente desse
qualche buona percossa ai Goti che malmenavano
l'Illirico, ovvero ai Germani
che sconciamente infestavano le galliche
contrade. Abbiamo ancora nel Codice <span class="fnote">[Leg. 11 de Fideicommisso, tit. 4, C. de
Transaction.]</span>
un rescritto fatto in quest'anno dagli
imperadori <i>Valeriano</i> e <i>Gallieno</i>, e da
<i>Valeriano nobilissimo Cesare</i>. Chi sia
questo Valeriano Cesare, s'è disputato
fra gli eruditi, e resta tuttavia indecisa
la lite. I più l'hanno creduto <i>Publio Licinio
Valeriano</i>, secondogenito di Valeriano
Augusto; ma il padre Pagi <span class="fnote">[Pagius, in Crit. Baron.]</span>
<span class="pagenum"><a name="Page_883" id="Page_883"></a>[883]</span>
pretende ch'egli fosse <i>Publio Licinio
Cornelio Salonino Valeriano</i>, figliuolo di
Gallieno Augusto, e nipote di Valeriano
seniore Augusto, il quale si sa di certo
che ebbe il titolo di <i>Cesare</i> e di <i>principe
della gioventù</i>. Certamente a' tempi ancora
di Trebellio Pollione <span class="fnote">[Trebellius Pollio, in duobus Gallienis.]</span> punto
controverso era, se Valeriano secondogenito
di Valeriano seniore avesse avuto
il titolo di <i>Cesare</i> ed anche d'<i>Augusto</i>;
nè le medaglie decidono questo punto.
Esse bensì, e in molta copia, ci assicurano
che <i>Salonino Valeriano</i> figliuolo di
Gallieno fu ornato del titolo cesareo.
Ma una nobile iscrizione, da me pubblicata <span class="fnote">[Trebellius, Novus Inscript., pag. 360, n. 5.]</span>,
spettante all'anno 259 può
qui togliere ogni dubbio, veggendosi ivi
registrati <i>Valeriano e Gallieno Augusti</i>, ed
insieme con loro <i>Publio Cornelio Salonino
Valeriano Nobilissimo Cesare</i>. Se Valeriano
fratello di Gallieno fosse stato
Cesare allora, di lui ancora si sarebbe
fatta menzione. Tale era bensì <i>Salonino</i>.
E però le medaglie <span class="fnote">[Mediobarbus, ibidem.]</span> che parlano di
<i>Valeriano Cesare</i>, e sono attribuite al
figlio secondogenito di Valeriano Augusto,
abbiam giusto motivo di credere che
appartengano a <i>Salonino Valeriano Cesare</i>
figlio di Gallieno. Di qui finalmente
apprendiamo che la dignità di chi era
solamente <i>Cesare</i>, e non <i>imperadore Augusto</i>,
portava seco molta autorità, da
che il nome loro si comincia a veder
negli editti.
</p>

<hr />

<h2 class="hidden"><a name="CCLVI" id="CCLVI"></a>CCLVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCLVI</span>. Indizione <span class="scp">IV</span>.</td>
  </tr>
  <tr>
    <td><span class="sc">Stefano</span> papa 3.</td>
  </tr>
  <tr>
    <td><span class="sc">Valeriano</span> imperadore 4.</td>
  </tr>
  <tr>
    <td><span class="sc">Gallieno</span> imperadore 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Massimo</span> e <span class="sc">Glarrione</span>.
</p>

<p>
V' ha chi dà il nome di <i>Valerio</i> al
primo di questi consoli, cioè a <i>Massimo</i>,
senza che se ne veggano buone prove.
Il medesimo ancora vien detto <i>console
<span class="pagenum"><a name="Page_884" id="Page_884"></a>[884]</span>
per la seconda volta</i>, quasichè egli lo stesso
fosse ch'era stato promosso al consolato
nell'anno 253, o pure ch'egli
fosse quel <i>Massimo</i> che nel precedente
anno esercitò la carica di prefetto di
Roma. Perchè qui si lavora solamente
di conghietture, amo io meglio di mettere
il solo suo certo cognome, che di
proporlo con nomi dubbiosi. Già dissi
non essere agevol cosa lo sbrogliare i
tempi e le avventure di questi imperadori
per penuria di memorie. Però, camminando
a tentone, l'Occone e il Mezzabarba <span class="fnote">[Occo et Mediob., Numism. Imperator.]</span>
rapportano all'anno presente
alcune medaglie, dove si parla di una
<i>vittoria germanica</i>; e pure in niuna di
esse troviamo la tribunizia podestà terza
o quarta di Valeriano, che ci assicuri
dell'anno presente. Tuttavia, essendovene
una di Gallieno Augusto, in cui si
legge la di lui <i>tribunizia podestà quarta</i>,
e la stessa <i>vittoria germanica</i>, bastante
fondamento ci resta di credere vittoriose
in quest'anno l'armi romane contra
dei Germani. E probabilmente il giovane
<i>Gallieno Augusto</i> quegli fu ch'ebbe l'onore
di tal vittoria. Nel rovescio di una
medaglia di <i>Valeriano</i> suo padre, attribuita
dal Mezzabarba all'anno presente,
si legge: GALLIENVS CVM EXERCITV
SVO, in un'altra ad esso Gallieno è dato
in questi medesimi tempi il titolo di
<i>Germanico</i>. Aurelio Vittore <span class="fnote">[Aurelius Victor, in Epitome.]</span> ed Eutropio <span class="fnote">[Eutrop., in Breviar.]</span>
scrivono che Gallieno ne' primi
anni del suo imperio fece alcune
imprese con valore e fortuna nelle Gallie,
da dove scacciò i Germani. Abbiamo
parimente da Zosimo <span class="fnote">[Zosimus, lib. 1, cap. 30.]</span>, che vedendo
Valeriano desolato l'Oriente dai Barbari,
determinò di correre a quelle parti
con un esercito, lasciando al figliuolo
Gallieno la cura di opporsi agli altri Barbari
che maltrattavano le provincie romane
dell'Europa. Però Gallieno, siccome
quegli che conosceva maggiore il
<span class="pagenum"><a name="Page_885" id="Page_885"></a>[885]</span>
bisogno contra dei Germani, popoli fieri,
i quali calpestavano tutto dì gli abitatori
delle Gallie, passò in persona al Reno,
dando ad altri capitani ordine di
opporsi ai Borani, Carpi, Goti e Burgundi,
che recavano continui travagli alla
Tracia e alla Mesia. Postatosi Gallieno
alle ripe del Reno, talvolta impediva ai
nemici il passaggio, e, se pur passavano,
dava loro addosso. Ma non avea egli
tali forze da poter fare lungo e vigoroso
contrasto a que' nuvoli di gente che da
varie parti della Germania, allettati dalla
gola del bottino, calavano alla distruzion
delle Gallie. Perciò ricorse al ripiego di
far lega con uno di quei principi della
Germania, lavorando, come si può credere,
di regali, di contanti e di promesse
per l'avvenire; ed essi da lì innanzi
quei furono che impedirono agli altri
Germani il passare il Reno; e se pur
passavano, tosto moveano loro guerra.
Ed è da notare <span class="fnote">[Vopiscus, in Aurelian.]</span> che in questi tempi
si comincia ad udire il nome de' Franchi,
popolo della Germania anch'esso, che
unito con altri infestava le terre de' Romani.
</p>

<hr />

<h2 class="hidden"><a name="CCLVII" id="CCLVII"></a>CCLVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="sc">Cristo</span> <span class="scp">CCLVII</span>. Indizione <span class="scp">V</span>.</td>
  </tr>
  <tr>
    <td><span class="sc">Stefano</span> papa 4.</td>
  </tr>
  <tr>
    <td><span class="sc">Sisto</span> papa 1.</td>
  </tr>
  <tr>
    <td><span class="sc">Valeriano</span> imperadore 5.</td>
  </tr>
  <tr>
    <td><span class="sc">Gallieno</span> imperadore 5.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Publio Licinio Valeriano Augusto</span> per
la quarta volta e <span class="sc">Publio Licinio Gallieno
Augusto</span> per la terza.
</p>

<p>
Fin qui potè lodarsi della mansuetudine
e clemenza di Valeriano Augusto
il popolo cristiano, avendolo egli favorito,
non che lasciato vivere in pace; ma
in quest'anno si cangiò sì fattamente il
cuor d'esso imperadore, che divenne
persecutor mortifero e fiero degli adoratori
di Gesù Cristo <span class="fnote">[Euseb., Histor. Eccles., lib. 7, cap. 10.]</span>. <i>Macriano</i>, che
dal fango s'era alzato ai primi onori
<span class="pagenum"><a name="Page_886" id="Page_886"></a>[886]</span>
della corte, e godeva spezial confidenza
e possesso nel cuor di Valeriano, quegli
fu che, per attestato di <i>san Dionisio</i>, vescovo
allora d'Alessandria, sovvertì il
regnante, facendogli credere che fra le
tante disavventure, ond'era allora oppresso
l'imperio romano, conveniva
valersi della magia e della invocazione
de' demonii: al che essendo troppo contraria
la religion de' cristiani, bisognava
sterminarla. Nè probabilmente dimenticò
di attribuire ad essa religion la folla
delle pubbliche disgrazie: che così
erano soliti di fare i pagani <span class="fnote">[Baron., in Annalib. Pagius, Critic. Baron.
Tillemont, Mémoires des Empereurs.]</span>. Vedremo
poscia costui aspirar all'imperio, e
ricevere da Dio per mano degli uomini
il gastigo delle sue iniquità. Ebbe dunque
principio in quest'anno la persecuzion
di Valeriano, che andò poi crescendo,
e solamente cessò allorchè la mano
di Dio si fece sentire anche sopra questo
crudel nemico del suo nome, con restar
egli prigion de' Persiani. Intorno a
ciò è da vedere la storia ecclesiastica <span class="fnote">[Anastasius. Baronius. Pagius. Tillemont.
Blanchinius et alii.]</span>;
nè altro ora dirò io, se non che <i>santo
Stefano</i> romano pontefice nell'anno presente
gloriosamente sostenne la morte,
confessando la fede di Gesù Cristo, ed
ebbe per successore <i>Sisto</i> nel pontificato.
Furono anche in pericolo, e perciò si ritirarono,
due insigni campioni della Chiesa
di Dio, cioè i santi <i>Dionisio</i> vescovo
d'Alessandria, e <i>Cipriano</i> vescovo di
Cartagine, per tacere degli altri. Si moltiplicavano
intanto le guerre, e da ogni
parte si trovava angustiato dai Barbari
nemici il romano imperio. Era già qualche
tempo che <i>Sapore</i> re de' Persiani
non lasciava passar anno che non iscorresse
coll'esercito suo a danni della
Mesopotamia e della Soria. Maggiori
ancora furono i rumori e danni che si
sentirono dalla parte della Tracia e della
Mesia, perchè i Goti con altre nazioni
abitanti di là dal Danubio vi faceano
<span class="pagenum"><a name="Page_887" id="Page_887"></a>[887]</span>
delle frequenti incursioni. Zosimo <span class="fnote">[Zosimus, lib. 1, cap. 31.]</span>
arriva a dire che i Borani, i Goti, i Carpi, i
Burgundi non lasciarono parte dell'Illirico,
dove non facessero delle scorrerie
e saccheggi, che giunsero fino in Italia,
senza trovarvi chi loro facesse resistenza.
Comandava allora l'armi romane
nella Tracia <span class="fnote">[Vopiscus, in Aurelian.]</span> <i>Marco Ulpio Crinito</i>, uomo
di gran vaglia, creduto della casa
di Traiano imperadore, e già stato console
nell'anno 258. Quali imprese egli
facesse per reprimere la petulanza di
que' Barbari, nol sappiamo. Tale nondimeno
era il di lui credito, che fu creduto
inclinar Valeriano a dargli il titolo di
<i>Cesare</i>: cosa nondimeno poco verisimile
per le conseguenze che ne poteano avvenire
in danno dei proprii figliuoli e nipoti.
<i>Giunio Donato</i> fu prefetto di Roma
in quest'anno.
</p>

<hr />

<h2 class="hidden"><a name="CCLVIII" id="CCLVIII"></a>CCLVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCLVIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Sisto</span> papa 2.</td>
  </tr>
  <tr>
    <td><span class="sc">Valeriano</span> imperadore 6.</td>
  </tr>
  <tr>
    <td><span class="sc">Gallieno</span> imperadore 6.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Memmio Tosco</span> e <span class="sc">Basso</span>.
</p>

<p>
Sempre più s'inaspriva la persecuzione
mossa da Valeriano Augusto contra
dei seguaci di Gesù Cristo; e però
in quest'anno fu nobilitata la Chiesa dal
martirio di <i>san Sisto</i> sommo pontefice,
e del suo glorioso diacono <i>san Lorenzo</i>.
Vide anche l'Africa morir nella confessione
della vera fede l'immortal vescovo
di Cartagine <i>san Cipriano</i>, oltre a tanti
altri martiri che si possono leggere nella
storia ecclesiastica. Accadde che <i>Ulpio
Crinito</i>, governatore della Tracia e di
tutto l'Illirico <span class="fnote">[Idem, ibid.]</span>, si ammalò in tempo
appunto che le continue vessazioni date
dai Goti e dalle altre barbare nazioni
a quelle contrade maggiormente esigevano
<span class="pagenum"><a name="Page_888" id="Page_888"></a>[888]</span>
l'assistenza d'un bravo generale.
Valeriano imperadore, verisimilmente
ne' primi mesi di quest'anno, spedì colà
per vicario o luogotenente di lui <i>Lucio
Domizio Aureliano</i>, che fu col tempo imperadore.
Ci ha conservata Vopisco la
lettera scrittagli dal medesimo Augusto
piena di stima del valore e della saviezza
d'esso Aureliano; col registro delle
truppe che doveano militare sotto di lui,
fra le quali si può credere che si contassero
alcune compagnie di gente germanica,
perchè i lor capitani si veggono
chiamati <i>Hartomondo</i>, <i>Haldegaste</i>, <i>Hidemondo</i>
e <i>Cariovisco</i>. I Francesi moderni si
figurano che questi fossero della nazion
franca, conquistatrice dipoi delle Gallie,
quasichè nomi tali non convenissero
anche ad altre nazioni germaniche. In
essa lettera Valeriano promette il consolato
ad <i>Aureliano</i> e ad <i>Ulpio Crinito</i> pel
dì 22 maggio dell'anno seguente. E perchè
di grandi spese doveano fare i nuovi
consoli, prendendo quell'insigne dignità,
con fare i giuochi circensi, e dar
dei magnifici conviti ai senatori e cavalieri
romani; e la povertà di <i>Aureliano</i>
disegnato console non era atta a sì grosse
spese, Valeriano ordinò che l'erario
pubblico gli somministrasse tutto il danaro
e gli utensili occorrenti, affinchè
egli non comparisse da meno degli altri.
Andò Aureliano al comando dell'armi
in quelle parti, e con tal sollecitudine e
bravura diede la caccia ai Barbari, e
con varii combattimenti gli atterrì, che
chi non restò vittima delle spade romane,
si ritirò di là dal Danubio, restando
con ciò libera la Tracia e l'Illirico da
quella mala gente. A sì liete nuove dovette
ben esultare il cuore di Valeriano
e del senato e popolo romano; ma probabilmente
a turbar questa gioia giunsero
altri corrieri dall'Oriente coll'avviso di
funestissimi guai. <i>Sapore</i> re della Persia,
se crediamo ad Eusebio <span class="fnote">[Euseb., in Chronic.]</span>, in quest'anno
venne più furiosamente di prima a
<span class="pagenum"><a name="Page_889" id="Page_889"></a>[889]</span>
saccheggiar la Soria. Potrebbe nondimeno
essere che al precedente anno appartenessero
le disavventure di quelle contrade.
Trebellio Pollione <span class="fnote">[Trebellius Pollio, in Triginta Tyrannis,
cap. 1.]</span> ci dà fondamento
di credere ch'egli occupasse
e spogliasse anche la nobilissima città
d'Antiochia. E in fatti Giovanni Malala <span class="fnote">[Joannes Malala, in Chronogr.]</span>,
storico antiocheno, scrive che un
certo Mariade, uno dei magistrati d'Antiochia,
cacciato per le ruberie ch'egli
faceva al pubblico, andò a trovare il re
di Persia, e si esibì di fargli prendere a
man salva la patria sua. Non lasciò il re
cader in terra una sì bella offerta, e
messo in ordine l'esercito, per la via
di Calcide s'inviò colà. Per testimonianza
di Ammiano <span class="fnote">[Ammianus, lib. 23, cap. 5.]</span>, e di Egesippo <span class="fnote">[Hegesippus, lib. 3, cap. 5.]</span>, se
ne stava un dì il popolo d'Antiochia,
siccome gente perduta dietro ai solazzi,
con gran festa ed attenzione mirando
un istrione e sua moglie, che colle lor
buffonerie cavava il riso da tutti: quando
essa dopo una girata d'occhi disse
ad alta voce: <i>Marito, o io sogno, o vengono
i Persiani</i>. Rivolse ognuno gli occhi
alla montagna, e videro in fatti calar
l'esercito persiano. Tutti allora a gambe,
e a studiarsi di salvar quello che poteano.
Entrati nella città, che niuna difesa
fece, i Persiani, dopo la strage di molti
cittadini, misero a sacco tutta quella ricca
città, poscia ad essa e a' circonvicini
luoghi dato il fuoco, se ne andarono
carichi di bottino. Volle il re Sapore,
prima di partirsi, far godere il premio
dovuto al traditore Mariade, con ordinare
che fosse bruciato vivo, come si ha
da Ammiano, o decapitato, come scrive
il Malala.
</p>

<p>
Trebellio Pollione <span class="fnote">[Trebellius Pollio, in Triginta Tyrannis,
cap. 1.]</span> racconta che
un Ciriade ricco e nobile, avendo svaligiato
il padre, si ritirò in Persia, e mosse
<span class="pagenum"><a name="Page_890" id="Page_890"></a>[890]</span>
il re Sapore e Odenato re della Fenicia
contra de' Romani; e che avendo Sapore
presa Antiochia e Cesarea, costui si
fece proclamar Cesare, e prese dipoi anche
il nome d'Augusto, ed empiè di
terrore tutto l'Oriente. Ma non andò
molto che fu ucciso a tradimento dai
suoi stessi soldati, in tempo appunto che
Valeriano Augusto era in viaggio per
far guerra ai Persiani. Troppo verisimil
sembra che questo <i>Ciriade</i> lo stesso sia
che <i>Mariade</i> mentovato da Giovanni Malala,
e che o l'uno o l'altro di quegli
storici abbia alterate le circostanze del
fatto. Fulvio Orsino <span class="fnote">[Ursinus, in Numism. Imp.]</span> e il Mezzabarba <span class="fnote">[Mediobarb., in Numismat. Imperat.]</span>
portano una medaglia di questo
<i>Ciriade</i>. Quanto a me, allorchè miro
una o due medaglie di simili effimeri
tiranni, sempre tremo per paura che
qualche impostore abbia burlato chi si
affanna per formar raccolta di medaglie.
Zonara <span class="fnote">[Zonaras, in Annalib.]</span> fa accaduta la disgrazia
d'Antiochia dopo la prigionia di
Valeriano imperadore; ma, come abbiam
veduto, Trebellio Pollione ce la
rappresenta succeduta prima ch'egli arrivasse
in Oriente; e così pare da credere,
perchè appunto Valeriano si mise
nell'anno presente in campagna per
tagliar il corso ai progressi de' Persiani
nella Soria. Ammiano, che riferisce
cotal fatto a Gallieno, non discorda
punto, perchè Gallieno fu imperadore
col padre. Di queste sciagure
adunque accadute in Oriente informato
Valeriano Augusto, non penò a giudicar
necessaria la sua presenza in quelle
parti; e perciò, raunato un gran
corpo d'armata, mosse da Roma per
andar a passare, secondo l'uso d'allora,
il mare a Bisanzio. Ch'egli si
trovasse in quella città nell'anno presente,
si ha con sicurezza da Vopisco <span class="fnote">[Vopiscus, in Aurelian.]</span>,
nel rapportare ch'egli fa un
atto pubblico quivi fatto. Cioè, essendo
<span class="pagenum"><a name="Page_891" id="Page_891"></a>[891]</span>
assiso nelle terme di Bisanzio l'<i>imperador
Valeriano</i> alla presenza dell'esercito
e degli uffiziali del palazzo, sedendo
alla destra sua <i>Memmio Fosco</i>
(vuole dire <i>Tosco</i>) console ordinario di
quest'anno, <i>Bebio Macro</i> prefetto del
pretorio e <i>Quinto Ancario</i> presidente
dell'Oriente; ed essendo assisi dalla
sinistra <i>Avulnio</i>, ossia <i>Amulio</i> oppure
<i>Anolino</i>, <i>Saturnino</i> duce posto ai confini
della Scizia, <i>Maurenzio</i> destinato governator
dell'Egitto, ed altri dei primarii
uffiziali, l'imperadore a nome della repubblica
ringraziò <i>Aureliano</i>, perchè
avesse liberate dai Goti le provincie
romane di quelle parti, e il regalò di
quattro corone murali, di cinque vallari
e di due navali, di due civiche, di dieci aste
pure, di quattro bandiere di due colori,
di quattro tonache ducali rosse, di due
mantelli proconsolari, di una pretesta,
di una tonaca palmata, di una toga dipinta,
ec. Il disegnò ancora console
sostituito per l'anno seguente, con promessa
di scrivere al senato che gli
desse il bastone e i fasci consolari.
Per tanta benignità anche Aureliano
rendè umili grazie al generoso Augusto;
dopo di che levatosi in piedi <i>Ulpio
Crinito</i> duce dell'Illirico e della
Tracia, destinato console in compagnia
d'esso Aureliano per l'anno seguente,
venne dicendo che, trovandosi egli senza
successione, adottava per suo figliuolo
il suddetto <i>Aureliano</i>, siccome persona
meritevole d'ogni onore per la sua prudenza
e valore, con fare istanza che
l'atto suo fosse approvato e corroborato
dall'imperadore presente: siccome fu
fatto. Se ne ricordino i lettori, perchè
vedranno a suo tempo esso <i>Aureliano</i>
alzato alla dignità imperiale. Da Bisanzio
passò poi l'Augusto Valeriano ad Antiochia,
ma senza che apparisca s'egli vi
arrivasse nel presente anno, o pur nel
seguente. Intanto i Persiani, dopo il gran
flagello recato ad Antiochia <span class="fnote">[Euseb., in Chronic.]</span>, passarono
nella Cilicia e Cappadocia, dando
<span class="pagenum"><a name="Page_892" id="Page_892"></a>[892]</span>
il sacco e tutto quel paese. Aggiunge
Giovanni Malala <span class="fnote">[Joannes Malala, Chronogr.]</span> che le loro scorrerie
si stesero per tutto l'Oriente sino alla
città di Emesa, non vi lasciando paese
che non devastassero e bruciassero.
Altri malanni ebbe l'imperio romano
ancora dalla parte del Ponto Eusino,
o sia del mar Nero, dei quali parleremo
all'anno seguente. Sotto i consoli
di quest'anno riferisce Trebellio
Pollione <span class="fnote">[Trebellius Pollio, in Triginta Tyrannis,
cap. 8.]</span> la ribellione di <i>Decimo Lelio
Ingenuo</i>, generale dell'armi della Mesia
e Pannonia, che fu acclamato <i>imperadore</i>
da quell'esercito, e poscia abbattuto
da Gallieno. Tuttavia è difficile il
credere accaduta nell'anno presente cotal
sollevazione, perchè Valeriano imperadore
passò in vicinanza di quelle parti,
nè in tempo tale costui avrebbe avuto
tanto ardire; e pare che Gallieno, regnando
il padre, non si fosse per anche
abbandonato ai piaceri, come vien supposto
da chi racconta questo fatto.
</p>

<hr />

<h2 class="hidden"><a name="CCLIX" id="CCLIX"></a>CCLIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCLIX</span>. Indizione <span class="scp">VII</span>.</td>
  </tr>
  <tr>
    <td><span class="sc">Dionisio</span> papa 1.</td>
  </tr>
  <tr>
    <td><span class="sc">Valeriano</span> imperadore 7.</td>
  </tr>
  <tr>
    <td><span class="sc">Gallieno</span> imperadore 7.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Emiliano</span> e <span class="sc">Basso</span>.
</p>

<p>
Zosimo <span class="fnote">[Zosimus, lib. 1, cap. 31.]</span>, dopo avere scritto che
i Borani, Goti, Carpi e Burgundi, popoli
tutti da lui chiamati Sciti, portarono
il terrore e la desolazione per ogni parte
d'Italia e dell'Illirico, aggiugne che rivolsero
i loro disegni e passi anche verso
l'Asia. Probabilmente ciò avvenne dappoichè
il valor d'<i>Aureliano</i> gli ebbe fatti
sloggiare dalle provincie europee. Mancavano
legni a costoro per passar forse
dalla Taurica Chersoneso, o sia dalla
Crimea, nelle terre dell'Asia, ma ne furono
provveduti dagli abitanti di quei
<span class="pagenum"><a name="Page_893" id="Page_893"></a>[893]</span>
paesi, o per timore o per danari. Arrivarono
alla città di Pitiunte, posta
alla ripa del mar Nero, e si provarono
d'impadronirsene. Ma <i>Successiano</i>, che
comandava in quelle parti l'armi romane,
li ricevè così bravamente, che li
fece ritirare in fretta, non senza mortalità
di molti d'essi. Avvenne che Valeriano
già pervenuto ad Antiochia, conoscendo
il valore di Successiano, il volle
presso di sè, e chiamatolo, il creò prefetto
del pretorio in luogo di <i>Bebio Macro</i>,
o pure unitamente con lui, con
ordinargli di ristorar le rovine della
città d'Antiochia. Così Zosimo, da cui
veggiamo attestata l'occupazione d'essa
città fatta dai Persiani, non già dopo la
prigionia dell'imperador Valeriano, ma
innanzi. Dovette la partenza di questo
prode capitano animare gli Sciti, cioè i
Tartari suddetti, ad altre imprese; e
però passarono in Colco, e senza poter
prendere il ricco tempio di Diana in
Fasi, tirarono diritto a Pitiunte, e se ne
impadronirono. Di là s'inoltrarono a
Trabisonda, città grande e piena di popolo,
provveduta di buon presidio di soldati,
e vi misero l'assedio. Sì trascurati furono
non meno i cittadini, che la guarnigione,
che lasciarono entrarvi una notte
i Barbari. Gran bottino vi fu fatto, gran
copia di prigioni; diroccati i templi e
le case; tutta la città e i luoghi circonvicini
rimasero un teatro di miserie e
rovine. Secondo Zosimo <span class="fnote">[Zosimus, lib. 1, cap. 33.]</span>, aveano costoro
consumata quasi tutta la state
prima di occupar Trabisonda; ed occupata
che l'ebbero, fecero delle scorrerie
per tutto il paese all'intorno, e finalmente
carichi d'immensa preda se
ne tornarono sulle navi al loro paese,
come si può credere, accostandosi al
verno. <i>Valeriano Augusto</i>, per quanto
vedremo, seguitando Zosimo, era tuttavia
in Soria, e vel troveremo anche nell'anno
appresso: e per conseguente non
si può abbracciar l'opinione del padre
<span class="pagenum"><a name="Page_894" id="Page_894"></a>[894]</span>
Pagi <span class="fnote">[Pagius, in Critic. Baron.]</span> e d'altri, che mettono sotto
quest'anno la cattività del medesimo
imperadore; ma convien riferirla all'anno
seguente. <i>Cornelio Secolare</i> fu in
quest'anno prefetto di Roma. Ed ivi dopo
molti mesi di sede vacante, a cagion
della persecuzione, che tuttavia durava,
fu eletto sommo pontefice <i>Dionisio</i>. Non
v'ha memoria se in quest'anno <i>Ulpio
Crinito</i> ed <i>Aureliano</i> prendessero il consolato
loro promesso nell'antecedente
da Valeriano Augusto. Ma all'anno 271
troveremo esso Aureliano <i>console per
la seconda volta</i>; e quando ciò sia
certo, puossi inferirne che nell'anno
presente egli procedesse console sostituito
in luogo di <i>Gallieno</i> e <i>Valeriano</i> <span class="fnote">[Vopiscus, in Aurelian.]</span>,
che doveano procedere nel consolato.
Hanno disputato gli eruditi per indovinar
chi fossero questo <i>Gallieno</i> e questo
Valeriano, destinati anch'essi consoli
nell'anno presente. Veggasi il Pagi <span class="fnote">[Pagius, in Crit. Baron.]</span>.
Resta tuttavia dubbiosa una tale quistione.
</p>

<hr />

<h2 class="hidden"><a name="CCLX" id="CCLX"></a>CCLX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCLX</span>. Indizione <span class="scp">VIII</span>.</td>
  </tr>
  <tr>
    <td><span class="sc">Dionisio</span> papa 2.</td>
  </tr>
  <tr>
    <td><span class="sc">Valeriano</span> imperadore 8.</td>
  </tr>
  <tr>
    <td><span class="sc">Gallieno</span> imperadore 8.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Publio Cornelio Secolare</span> per la seconda
volta e <span class="sc">Giunio Donato</span> per la seconda.
</p>

<p>
Il prenome e nome di questi due
consoli, non ben sicuri in addietro, vengono
oggidì chiaramente confermati da
una nobile iscrizione, esistente nel museo
del Campidoglio, che si legge nella
mia Raccolta <span class="fnote">[Thesaurus Novus Inscript., pag. 364, n. 1.]</span>. Le ricchezze portate
al loro paese dagli Sciti, cioè dai Tartari,
saccheggiatori di Trabisonda sul mar
Nero, fecero invogliar altri circonvicini
Barbari a concorrere a così lucroso mestiere <span class="fnote">[Zosimus, lib. 1, cap. 34.]</span>.
Si diedero tosto a preparar
navi, obbligando gli schiavi cristiani a
<span class="pagenum"><a name="Page_895" id="Page_895"></a>[895]</span>
fabbricarne; poi senz'aspettare il fine
del verno, e senza volersi valer di quei
legni, per la Mesia inferiore passando,
ebbero maniera di valicar lo stretto di
Bisanzio, e di giugnere a Calcedone, città
che andò tutta a sacco. Di là si trasferirono
a Nicomedia di Bitinia, città vasta
e piena di popolo, abbondante in ricchezze
e in ogni copia di beni. Ancorchè
ne fossero fuggiti i cittadini portando
quel meglio che poterono con loro, sì
grande nondimeno fu la preda ivi fatta,
che ne stupivano i Barbari stessi. Le
città di Nicea, di Cio, di Apamea e di
Prusa incorsero nella medesima infelicità;
e perchè coloro non poterono mettere
il piede in quella di Cizico, se ne
tornarono indietro, e diedero alle fiamme
Nicomedia e Nicea. Dimorava tuttavia
l'Augusto Valeriano in Antiochia,
quando gli vennero sì funeste nuove
dalla Bitinia. Credevasi che egli spedirebbe
colà alcuno de' generali con un
corpo di gente; ma perchè era signore
assai diffidente, altro non fece che inviar
<i>Felice</i> alla difesa di Bisanzio. Ed egli poi
se ne andò colla sua armata nella Cappadocia.
Trovò guastata da' Persiani
anche quella provincia: dai Persiani,
dico, i quali aveano ancora fatta rivoltare
l'Armenia, e creato ivi un re da
loro dipendente, stando più che mai orgogliosi
in campagna contra de' Romani.
Ma giunto era il tempo che Dio voleva
umiliare ed insieme punire Valeriano,
crudel persecutore de' servi suoi, e
reo di tante morti date a sì gran copia
d'illustri campioni della fede di Cristo.
Quando egli pur pensava di andare a
mettersi a fronte de' Persiani, ecco la
peste entrar nel di lui esercito, e farne
un orribile scempio. Ciò non ostante,
più storici <span class="fnote">[Aurelius Victor. Eutropius. Zonaras. Agathias
et alii.]</span> scrivono che fece guerra
ai Persiani nella Mesopotamia; e che in
una battaglia per tradimento di un suo
generale, come scrive Trebellio Pollione <span class="fnote">[Trebellius Pollio, in Valerian.]</span>,
<span class="pagenum"><a name="Page_896" id="Page_896"></a>[896]</span>
egli fu vinto. Questo generale
vien creduto <i>Macriano</i>; e san Dionisio
vescovo d'Alessandria presso Eusebio <span class="fnote">[Euseb., Histor. Eccles., lib. 7, cap. 33.]</span>
scrive che costui, dopo avere
istigato Valeriano a perseguitar i cristiani,
e dopo avere ottenuto il supremo
comando dell'armata, come s'ha da una
lettera <span class="fnote">[Trebellius Pollio, Trigint. Tyrann., cap. 11.]</span> scritta da Valeriano al senato,
tradì lui stesso in fine. Noi vedremo che
costui aspirava all'imperio, e senza la
rovina di Valeriano non poteva salire
sul trono. Zonara <span class="fnote">[Zonaras, in Annalibus.]</span> pretende che Valeriano
in questo infelice combattimento
restasse preso. Ma Zosimo <span class="fnote">[Zosimus, lib. 1, cap. 35.]</span>, senza
far menzione alcuna di battaglia, e solamente
notando che rimase disfatto lo
esercito romano dalla peste, seguita a
dire che Valeriano, uomo non avvezzo
alle peripezie della guerra, cadde in disperazione,
nè altro scampo seppe immaginare,
che quello di guadagnar col
danaro il temuto re <i>Sapore</i>, cioè di
comperar la pace dai Persiani. Spedì
per questo ambasciatori con grande
offerta d'oro; ma Sapore li rimandò
indietro senza nulla accettare, solamente
rispondendo, che se Valeriano volesse
venire ad abboccarsi con lui, si tratterebbono
meglio i loro affari. Qui mancò la
prudenza a Valeriano; perchè, fidatosi
della parola del re barbaro, andò con
poco seguito a trovarlo, e fu immediatamente
ritenuto prigione. Altri <span class="fnote">[Zonaras, in Annal. Syncellus, in Hist.]</span> furono
di parere, che trovandosi Valeriano
in Edessa, ed essendo affamato l'esercito,
i soldati si sollevarono minacciando
la vita di lui; e ch'egli se ne fuggì nel
campo persiano, dove restò imprigionato.
Questo racconto ha ben ciera di
favola.
</p>

<p>
Certo è intanto che <i>Valeriano imperadore
de' Romani</i> cadde nelle mani di
Sapore, superbissimo re de' Persiani, e
secondo tutte le apparenze, per frode o
<span class="pagenum"><a name="Page_897" id="Page_897"></a>[897]</span>
di <i>Macriano</i> suo generale, o pur dei
Persiani stessi, come ha Zosimo, e sembra
anche insinuare Pietro Patrizio <span class="fnote">[Petrus Patricius, de Legationibus, t. I Histor. Byzantin.]</span>
ne' frammenti delle ambascerie. Sappiamo
altresì, per attestato di varii antichi
scrittori <span class="fnote">[Trebellius Pollio, in Valerian. Lactantius,
de Mortibus Persecut. Eusebius, in Oration. Constantin.
Orosius, lib. 7, et alii.]</span>, che dall'alta dignità imperiale
egli si vide ridotto alla condizione
di un vilissimo schiavo sotto la
tirannia del re nemico, che il menava
dappertutto come un trofeo delle sue
vittorie, vestito della porpora per sua
maggior confusione, e carico nello stesso
tempo di catene. Allorchè il tiranno volea
salire a cavallo, obbligava lo schiavo
Augusto a chinarsi colle mani in terra,
e a servirgli di scabello, con aggiugner
anche un insolente riso, dicendo <i>che
questo era un vero trionfare, e non già il
dipingere nelle muraglie e nelle tavole i
re vinti, come faceano i Romani</i>. In somma
nulla lasciò egli indietro per avvilire,
per quanto potea, la maestà del nome
romano, nè vi fu obbrobrio ed ignominia
che non si facesse patire a questo
infelice regnante, la cui caduta e il
vergognoso stato sembrò poscia a chi
visse lungi da que' tempi degno non poco
di compassione. Ma san Dionisio,
vescovo allora d Alessandria, Lattanzio,
Costantino il Grande, Paolo Orosio ed
altri hanno riconosciuta nell'ingiusta
crudeltà del re Sapore la condotta giustissima
della provvidenza di Dio contra
d'un principe che s'era messo in pensiero
di estinguere la santa religion dei
cristiani, e sopra tanti innocenti servi
del vero Dio avea sfogato il suo furore.
Quel che dovette oltre a tante miserie
ed ignominie maggiormente lacerare il
cuore di Valeriano, si può credere che
fosse il vedere che aveva un figliuolo
imperadore, un nipote Cesare, e tanti
grandi uomini da lui sollevati ai primi
posti ed onori; e pure niuno di essi
alzò mai un dito per liberarlo colla forza,
<span class="pagenum"><a name="Page_898" id="Page_898"></a>[898]</span>
o per riscattarlo coll'oro da quella vergognosa
schiavitù. Anzi dovette ben
giugnergli all'orecchio <span class="fnote">[Trebellius Pollio, in Gallieno.]</span> che l'infame
suo figliuolo <i>Gallieno</i>, non solamente niun
pensiero si prendeva di lui, mai non ispedì
a Sapore per trattare della di lui
liberazione; ma lasciava anche traspirare
il contento suo per quella disavventura,
che l'avea liberato da un padre riguardato
da lui come troppo rigoroso. A chi
con dispiacere gli parlava di questa funestissima
scena, mostrava egli di consolarsi
con dir di sapere <i>che suo padre
era uomo mortale, ed essere ben grande
la di lui sciagura, ma che finalmente v'era
incorso colla gloria di esser uom coraggioso.</i>
Ed ecco come l'ambizione sregolata
avea estinto nel cuor di Gallieno
tutti i doveri della gratitudine filiale, ed
ogni riguardo all'onore dell'imperio
romano, troppo svergognato nella persona
di Valeriano dal re altero di Persia.
Maggiormente poi dovea risaltare l'abbominevol
sua non curanza delle sventure
del padre, all'osservare come tanto
il popolo romano che le milizie deploravano
concordemente la miserabil sorte
d'un Augusto divenuto schiavo.
Fino i popoli battriani, iberi, albani e
taurosciti, quantunque non fossero sudditi
del romano imperio, si condolsero
tanto di questo sinistro caso, che non
vollero ricevere le lettere, colle quali
Sapore lor notificava la sua vittoria, e
scrissero ai generali romani, esibendosi
pronti a prestar loro aiuto per liberare
dalla schiavitù Valeriano <span class="fnote">[Idem, in Valeriano.]</span>. Rapporta
anche Trebellio Pollione le lettere scritte
(se pur non sono finte) al re <i>Sapore</i>
da <i>Balero</i> re dei Cadusi, da <i>Artabasde</i> re
dell'Armenia, e da un certo <i>Belseto</i>,
che io credo nome guasto, nelle quali
parlano in favore di Valeriano, ed esaltano
il poter de' Romani. Ma chi più
era tenuto a sbracciarsi pel prigioniero
Augusto, cioè <i>Gallieno</i> suo figliuolo,
quegli era che men degli altri pensava
<span class="pagenum"><a name="Page_899" id="Page_899"></a>[899]</span>
a liberarlo o riscattarlo. E però Valeriano,
spogliato dell'imperio, in un abisso
di miserie, continuò a vivere alcuni anni
ancora nella schiavitù, da cui finalmente
la morte il liberò. L'autore della
Cronica Alessandrina scrive <span class="fnote">[Chronicon Alexandrin., tom. II Histor. Byzantin.]</span> che i
Persiani l'uccisero nell'anno di Cristo
269, ma più verisimil sembra che
morisse di morte naturale. E morto che
fu, per ordine di Sapore, venne scorticato <span class="fnote">[Petrus Patricius, de Legationibus. Lactant.,
de Mortib. Persecut.]</span>.
Concia la sua pelle, per maggior
vergogna del nome romano, fu posta
in un tempio, e si mostrava a tutti
gli ambasciatori vegnenti da Roma, per
ricordar loro di non fidarsi molto della
loro potenza. Il dirsi da Agatia <span class="fnote">[Agathias, lib. 4 Histor.]</span>
che Valeriano fu scorticato vivo, si può
relegar tra le favole. Ho io pur rapportata
a quest'anno la cattività di questo
imperatore, con seguitar l'opinione del
Panvinio, del Petavio, del Pearson, del
Tillemont e d'altri, perchè questa convien
più col filo delle azioni di lui a noi
conservate da Trebellio Pollione e da
Zosimo. Il padre Pagi <span class="fnote">[Pagius, in Crit. Baron., ad annum 259.]</span>, che mette la
di lui caduta nell'anno precedente, niuna
valevole pruova adduce da poter
battere l'altra opinione, che il fa prigioniere
nell'anno presente, come scorgerà
chiunque sappia farne l'esame.
</p>

<hr />

<h2 class="hidden"><a name="CCLXI" id="CCLXI"></a>CCLXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCLXI</span>. Indizione <span class="scp">IX</span>.</td>
  </tr>
  <tr>
    <td><span class="sc">Dionisio</span> papa 3.</td>
  </tr>
  <tr>
    <td><span class="sc">Gallieno</span> imperadore 9.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Publio Licinio Augusto</span> per la quarta
volta e <span class="sc">Lucio Petronio Tauro Volusiano</span>.
</p>

<p>
Dopo le disavventure del padre, che
non fu più contato per imperadore, restò
solo al governo del romano imperio
il di lui figliuolo Publio Licinio Gallieno.
<span class="pagenum"><a name="Page_900" id="Page_900"></a>[900]</span>
In alcune iscrizioni da me rapportate <span class="fnote">[Thes. Novus Inscript., pag. 254.]</span>
egli è ancora chiamato <i>Publio Licinio
Egnazio Gallieno.</i> Il Reinesio <span class="fnote">[Reinesius, Inscription.]</span>, avendo
trovato questo <i>Egnazio</i>, si avvisò ch'egli
fosse un fratello del medesimo Gallieno
Augusto, e l'opinione sua si trova seguitata
dal Tillemont <span class="fnote">[Tillemont, Mémoires des Empereurs.]</span>. Ma egli altri
non fu che lo stesso imperadore <i>Gallieno</i>.
Da <i>Cornelia Salonina Augusta</i> ebbe
Gallieno due figliuoli, cioè <i>Publio Licinio
Cornelio Salonino Valeriano</i>, a cui abbiam
già veduto che non si tardò a concedere
il titolo di Cesare. Trovansi molte medaglie <span class="fnote">[Mediobarb., in Numismat. Imperat.]</span>
col nome suo. L'altro fu <i>Quinto
Giulio Salonino Gallieno</i>, che in alcune
rare medaglie s'incontra onorato anche
esso col titolo di <i>Cesare</i>. Vopisco <span class="fnote">[Vopiscus, in Aurelian.]</span>
nella Vita di Aureliano riferisce una lettera
scritta ad <i>Antonino Gallo console</i>,
senza che noi sappiamo in qual anno
cada il consolato di costui. Dice d'essere
stato ripreso da esso console in una lettera
familiare, per aver mandato ad educare
<i>Gallieno suo figliuolo</i> presso di <i>Postumo</i>,
piuttosto che presso di <i>Aureliano</i>.
S'è disputato chi sia questo <i>Gallieno</i>
mandato nella Gallia, ed appoggiato alla
direzione di <i>Postumo</i>, governatore di
que' paesi. Il Tillemont <span class="fnote">[Tillemont, Mémoires des Empereurs.]</span> parve sospettare
in un luogo, benchè poscia sia di diverso
parere in un altro, che questi fosse
lo stesso primogenito suo, cioè <i>Gallieno</i>
ora imperadore; ma questo Gallieno è
detto <i>puer</i> da Valeriano, età che non
conviene all'Augusto Gallieno, che in
que' tempi avea già de' figliuoli. Parve
al conte Mezzabarba <span class="fnote">[Mediobarbus, in Numismat. Imper.]</span> che fosse mandato
colà <i>Quinto Giulio Salonino Gallieno</i>,
da noi già detto secondogenito dell'imperador
Gallieno, quando Valeriano il
chiama suo <i>figliuolo</i>, e non già nipote.
Finalmente stimò il padre Pagi <span class="fnote">[Pagius, in Crit. Baron.]</span> che
<span class="pagenum"><a name="Page_901" id="Page_901"></a>[901]</span>
questi fosse <i>Licinio Salonino Valeriano</i>
primogenito di Gallieno. Trebellio Pollione <span class="fnote">[Trebellius Pollio, in Salonino.]</span>
il chiama <i>Salonino Gallieno</i>.
Lascerò io che altri decida cotal controversia,
per cui non si possono recare se
non conghietture, e passerò innanzi.
</p>

<p>
Non mancavano all'<i>imperador Gallieno</i>
delle buone doti. Per conto delle
ingegno, molti si lasciava addietro. Avea
studiata l'eloquenza e la poesia; faceva
anche dei versi tollerabili; mostrava genio
alla filosofia platonica, e tale stima
ebbe di <i>Plotino</i>, eccellente maestro di
quella scuola, vivente allora, che gli era
venuto il capriccio <span class="fnote">[Porphyrius, in Vita Plotini.]</span> di rifabbricare una
città nella Campania, per ivi fondare una
repubblica di platonici; ma ne fu distornato
da' suoi cortigiani. Pareva avere
del coraggio e della prontezza <span class="fnote">[Trebellius Pollio, in duobus Gallienis.]</span>; ma
solamente ciò si verificava quando era
in collera, o si sentiva irritato dallo sprezzo
altrui. La sua magnificenza e liberalità,
se vogliam credere a Zonara <span class="fnote">[Zonaras, in Annalibus.]</span>,
era qual si conveniva ad un imperadore,
amando egli di far del bene a tutti, e di
non rifiutar grazie a chiunque ne chiedeva.
Aggiugne ch'egli inclinava alla
clemenza, non avendo fatto morire chi
contra di lui s'era rivoltato. Anche Ammiano
Marcellino sembra concorde con
lui su questo punto. Tuttavia un ritratto
ben diverso di lui fece Trebellio Pollione,
e la sua crudeltà starà poco a darci
negli occhi. Del pari vedremo che andò
col progresso del tempo svanendo quella
parte di buono che in lui si trovava,
con lasciarsi egli prender la mano dall'eccessivo
amor dei divertimenti e dei
piaceri illeciti, e col divenir neghittoso
e sprezzato: cose tutte che si tirarono
dietro de' gravissimi sconcerti, e furono
quasi la rovina della repubblica romana.
Non si dee già tacere che questo principe
debolissimo, riconosciuta per ingiustissima
la fiera persecuzione mossa dal
<span class="pagenum"><a name="Page_902" id="Page_902"></a>[902]</span>
padre contra de' cristiani <span class="fnote">[Euseb., Hist. Eccles., lib. 7, c. 13. Baronius,
Annal. Eccles. ad hunc ann. Pagius, Crit. Baron.
ad hunc ann.]</span>, restituì sul
principio del suo governo la pace alla
Chiesa, vietando il recar ulteriori molestie
ai professori della legge di Cristo.
Ma non cessò per questo l'ira di Dio,
che volea puniti i Romani gentili, per aver
attizzata la crudeltà di Valeriano contra
dei suoi servi; e però si affollò ogni sorta
di disgrazie sopra l'imperio romano, regnante
Gallieno. La peste più che mai
vigorosa seguitò a mietere le vite degli
uomini; i tremuoti rovesciarono le città;
da ogni parte i Barbari continuarono a
spogliare e lacerare le contrade romane.
Il maggiore de' guai nondimeno fu, che
nel cuore del romano imperio insorsero
di mano in mano varii usurpatori e tiranni,
l'insolenza de' quali non si potè
reprimere senza lo spargimento d'infinito
sangue.
</p>

<p>
Per la prigionia di Valeriano restarono
in una somma confusione gli affari
dell'Oriente <span class="fnote">[Zosimus, lib. 1, cap. 37.]</span>; e corsa questa voce per
tutto l'imperio e fra i Barbari, si spalancarono
le porte alle sedizioni, alle rapine
e ad ogni più funesta novità, quasi
che fosse rimasta vedova abbandonata
la repubblica romana, e si riputasse uomo
da nulla il di lui figliuolo Gallieno
Augusto. Trovavasi questi allora all'armata
del Reno, per opporsi ai tentativi
de' sempre inquieti Germani. Racconta
Zosimo che gli Sciti, cioè i Tartari, abitanti
di là dal Danubio, unite insieme
varie loro nazioni, divisero in due corpi
l'immensa lor moltitudine. Coll'uno entrarono
furiosi nell'Illirico, saccheggiando
e devastando le città e campagne; e
coll'altro vennero fino in Italia, ardendo
di voglia di dare il sacco alla stessa città
di Roma, ne' cui tesori speravano di
saziare la loro avidità. In fatti giunsero
fino in quelle vicinanze. Il senato allora,
per rimediare a sì gran pericolo, raunò
quanti soldati potè, diede l'armi ai più
<span class="pagenum"><a name="Page_903" id="Page_903"></a>[903]</span>
gagliardi della plebe, in maniera tale, che
mise in piedi un esercito più copioso che
quello de' Barbari: il che bastò per far
retrocedere quegli assassini. Se ne tornarono
essi al paese loro, ma con lasciar
la desolazione dovunque passarono. Incredibili
mali altresì recarono gli altri
all'Illirico, dove nello stesso tempo si
provò il loro flagello e quel della peste.
Forse la peste medesima fu quella che
cacciò di là quelle barbariche locuste.
Io non so dire se possa essere succeduto
in questi tempi ciò che vien narrato da
Zonara <span class="fnote">[Zonaras, in Annalibus.]</span>: cioè che riuscì a Gallieno
con soli dieci mila soldati suoi di sconfiggere
presso a Milano trecentomila Barbari:
bravura di cui non intendo io di
essere mallevadore. Veramente Zosimo
attesta ch'egli dalla Gallia calò in Italia
per iscacciarne gli Sciti; ma Zonara scrive,
essere stati Alamanni que' Barbari,
a' quali diede la rotta. Gli antichi scrittori
facilmente confondono i nomi delle
nazioni barbariche. Eusebio <span class="fnote">[Euseb., in Chronic.]</span> ed Orosio <span class="fnote">[Orosius, lib. 7, cap. 22.]</span>
in fatti scrivono che circa questi
tempi gli Alamanni, dopo aver saccheggiate
le Gallie, vennero a dare il malanno
all'Italia. Anche i Sarmati, se pur non
sono parte anch'essi degli Sciti mentovati
da Zosimo, portarono l'armi loro
contro l'Illirico nell'anno presente. Avea
in quelle parti il comando dell'armi
romane <i>Regilliano</i> <span class="fnote">[Trebellius Pollio, in Triginta Tyrannis,
cap. 9.]</span>, uomo di gran valore.
Da una lettera a lui scritta da <i>Claudio</i>,
che fu poi imperadore, si raccoglie
aver egli data una gran rotta ai Sarmati
presso Scupi, città della Mesia superiore,
oggidì Uscubi nella Servia. Abbiamo da
Trebellio <span class="fnote">[Idem, cap. 8.]</span>, che essendo consoli <i>Fosco</i>
(cioè <i>Tosco</i>) e <i>Basso</i> nell'anno 258, e
sapendo le legioni della Mesia quanto
fosse immerso Gallieno nelle crapole e
nella lussuria, e che v'era bisogno d'un
<span class="pagenum"><a name="Page_904" id="Page_904"></a>[904]</span>
coraggioso generale contra de' Sarmati
già incamminati alla lor volta, proclamarono
Imperadore <i>Ingenuo</i> governator
della Pannonia. Ma o il testo di Trebellio
si dee credere guasto, o pur egli s'ingannò
in riferire la ribellione d'<i>Ingenuo</i> prima
delle sventure di Valeriano Augusto;
e dobbiamo attenerci qui ad Aurelio Vittore <span class="fnote">[Aurelius Victor, in Epitome.]</span>,
il quale chiaramente scrive avere
la cattività di Valeriano data ansa
all'ambizion d'<i>Ingenuo</i> per ribellarsi.
Lo stesso vien confermato da Zonara <span class="fnote">[Zonaras, in Annalibus.]</span>;
e però all'anno presente dee appartenere
quel fatto. Ne fu portata la nuova a <i>Gallieno</i>
Augusto, che a gran giornate passò
colà con un esercito, dov'erano molti
Mori. <i>Aureolo</i> capitano della sua cavalleria
diede una rotta ad <i>Ingenuo</i>, per la
quale disperato si uccise. Può nondimeno
dubitarsi se in persona vi andasse
Gallieno. Abbiamo <span class="fnote">[Trebellius Pollio, in Triginta Tyrann., c. 8.]</span> una sua lettera
scritta a <i>Celere Veriano</i> suo generale in
quelle parti, dove con furore inudito gli
ordina di procedere contra d'<i>Ingenuo</i> e
de' suoi seguaci senza misericordia alcuna,
con uccidere e tagliare a pezzi
chiunque de' soldati o di que' popoli avea
avuta mano in quella sollevazione; e che
quanto più farebbe di vendetta, tanto più
gusto a lui darebbe. V'ha chi dice che
<i>Ingenuo</i>, presa la città di Mursa, o di
Sirmio, dove egli risedeva, col pugnale
si levasse la vita, per non venire in man
del crudo Gallieno. Che o nell'anno
precedente o pur nel presente si rivoltassero
<i>Postumo</i> nella Gallia, <i>Macriano</i>
in Oriente, <i>Valente</i> nell'Acaia, <i>Regilliano</i>
nella Mesia, <i>Aureolo</i> nell'Illirico, è
stato parere di varii moderni storici.
Mancano a noi lumi per distinguere bene
i fili e tempi della storia, per quel che
riguarda i tiranni allora insorti nel romano
imperio; nè ho io voglia di presentar
ai lettori le dispute dei letterati
intorno a questi punti. Però chieggo licenza
di parlar di essi tiranni negli anni
<span class="pagenum"><a name="Page_905" id="Page_905"></a>[905]</span>
seguenti, perchè non o facile l'assegnar
i veri tempi de' fatti d'allora.
</p>

<hr />

<h2 class="hidden"><a name="CCLXII" id="CCLXII"></a>CCLXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCLXII</span>. Indizione <span class="scp">X</span>.</td>
  </tr>
  <tr>
    <td><span class="sc">Dionisio</span> papa 4.</td>
  </tr>
  <tr>
    <td><span class="sc">Gallieno</span> imperadore 10.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Publio Licinio Gallieno Augusto</span> per la
quinta volta e <span class="sc">Faustino</span>.
</p>

<p>
Un di coloro che, alzata bandiera
contra di Gallieno Augusto, si fecero
proclamar Imperadori, fu <i>Marco Fulvio
Macriano</i> <span class="fnote">[Mediobarbus, in Numism. Imperat. Trebell.
Pollio, in Trigint. Tyrann., cap. 8.]</span>, da noi più volte nominato
di sopra, personaggio nato bassamente,
ma che, salendo per varii gradi militari,
acquistò il credito di essere il più valoroso
e prudente generale che si avesse
allora l'imperio romano. Arrivò costui
sì avanti, che <i>Valeriano</i> Augusto, siccome
già accennai, non avea persona più
confidente di lui, e da lui appunto fu
mosso a perseguitare i cristiani <span class="fnote">[Euseb., Histor. Eccles., lib. 7, cap. 10.]</span>. Perchè
avea imparata la magia dai maghi
egiziani, ha sospettato taluno ch'egli fosse
di quella stessa nazione. A lui diede
Valeriano il comando dell'armata, allorchè
infelicemente prese a far guerra
a' Persiani, e per opinione di alcuni
tradito fu da lui. Tradì egli ancora il di
lui figliuolo <i>Gallieno</i>. Imperocchè dopo
la prigionia di Valeriano, giacchè nulla
era stimato Gallieno, i soldati della Soria
cominciarono, secondochè scrive Trebellio
Pollione <span class="fnote">[Trebellius Pollio, in Triginta Tyrannis,
cap. 11.]</span>, a trattar di voler un
principe atto a sostenere l'imperio. Furono
a consiglio su questo <i>Macriano</i> e
<i>Servio Anicio Balista</i>, ch'era stato prefetto
del pretorio sotto Valeriano, ed
esercitava allora la carica anch'egli di
generale. Fu d'avviso Balista che niun
fosse più atto di Macriano al comando
dell'armi e al governo dell'imperio romano.
Se ne scusò Macriano con dire
di esser vecchio e zoppo; ma perchè
<span class="pagenum"><a name="Page_906" id="Page_906"></a>[906]</span>
avea due suoi figliuoli giovani, già tribuni,
e di singolar bravura, cioè <i>Quinto
Fulvio Macriano</i> e <i>Gneo Fulvio Quieto</i>,
fu conchiuso che il braccio di questi due
figliuoli supplirebbe all'età del padre;
e però <i>Macriano</i> venne acclamato <i>Imperadore
Augusto</i>, ed egli appresso promosse
alla medesima dignità i due suoi figli.
Di tutti e tre resta memoria nelle antiche
medaglie <span class="fnote">[Goltzius et Mediobarbus, in Numismat.
Imperat.]</span>. Trebellio Pollione <span class="fnote">[Trebellius Pollio, in Gallieno.]</span>
vuole che Macriano usurpasse l'imperio,
essendo consoli <i>Gallieno</i> e <i>Volusiano</i>,
cioè nell'anno precedente 261. Al padre
Pagi <span class="fnote">[Pagius, in Critic. Baron.]</span> parve questo un errore o
dello storico o del testo, perchè, secondo
lui, nell'anno 259 accade la disgrazia
di Valeriano, nè tanto potè restar
l'armata di Soria senza capo. Ma siccome
abbiam detto che non regge l'opinione
del Pagi intorno all'anno della
cattività di Valeriano, così nè pur sussiste
il negar qui fede a Trebellio. Già si
è detto che Valeriano cadde in man dei
Persiani nell'anno 260. Che poi non
succedesse sì tosto l'usurpazione da
Macriano fatta dell'imperio, si può ricavar
da Zonara <span class="fnote">[Zonaras, in Annalibus.]</span>. Scrive questo autore
che dopo la sventura di Valeriano
i Persiani senza paura d'alcuno portarono
l'armi vincitrici per la Soria, per
la Cilicia e Cappadocia: il che vien confermato
da Eusebio Cesariense <span class="fnote">[Eusebius, in Chronic.]</span>. Presero
la nobilissima città d'Antiochia
capitale della Soria; poi Tarso insigne
città della Cilicia. Quindi misero l'assedio
a Cesarea di Cappadocia, la qual
si crede che contenesse allora quattrocento
mila anime. Gran difesa fu fatta da
que' cittadini, essendo lor capitano <i>Demostene</i>,
uomo di gran cuore, e forse
l'avrebbono scappata, se un certo medico
fatto prigione, per non poter reggere
ai tormenti, non avesse rivelato
ai nemici un sito, per cui entrati una
<span class="pagenum"><a name="Page_907" id="Page_907"></a>[907]</span>
notte, fecero una strage immensa di quei
cittadini. <i>Demostene</i> lor capitano, essendovi
ordine di prenderlo vivo, salito a
cavallo, ed imbrandito lo stocco, si cacciò
per mezzo ai Persiani, ed atterratine
non pochi, ebbe la fortuna di salvarsi.
Gran quantità di prigioni fu fatta da' Barbari
nella presa di quella città, e tutti
appena provveduti di tanto cibo che
bastasse a tenerli in vita, e senza poter
bere acqua se non una volta al giorno,
come si fa colle bestie. Finalmente i Romani
fuggiti elessero per lor capitano un
<i>Callisto</i> (il Tillemont <span class="fnote">[Tillemont, Mémoires de Empereurs.]</span> sospetta che
Zonara voglia dire <i>Balista</i>), il quale, trovando
sbandati i Persiani, diede loro assai
busse in varii incontri, e prese anche
le concubine del re Sapore con delle
grandi ricchezze. Per queste percosse si
affrettò Sapore a ricondursi ne' suoi paesi,
seco menando l'infelice Valeriano.
Ora cotali imprese richieggono del tempo,
nè si vede che Macriano se ne impacciasse
punto; e però fondatamente si
può credere ch'esso Macriano solamente
nell'anno 261, siccome attesta Zonara,
fosse acclamato Imperadore. Credesi che
egli regnasse in Egitto; ma, se ciò è vero,
non dovette ivi piantare la sua signoria
senza spargimento di sangue, facendo
menzione <i>san Dionisio</i> vescovo alessandrino
presso Eusebio <span class="fnote">[Euseb., Histor. Eccles., lib. 7, cap. 22.]</span> d'un'atroce
guerra civile che circa questi tempi afflisse
la città d'Alessandria, susseguita
poi da una terribil peste. Che il dominio
di Macriano si stendesse quasi per tutta
l'Asia, abbiamo motivo di crederlo senza
difficoltà; ed ivi egli comandò per più
d'un anno.
</p>

<p>
Pensava probabilmente <i>Macriano</i> di
incamminarsi alla volta di Roma, e di
passare lo stretto di Bisanzio colla sua
armata <span class="fnote">[Trebellius Pollio, in Triginta Tyrannis,
cap. 18.]</span>; ma perchè ben prevedeva
che <i>Publio Valerio Valente</i>, creato
proconsole dell'Acaia da Gallieno, uomo
d'alto affare e suo particolar nimico,
<span class="pagenum"><a name="Page_908" id="Page_908"></a>[908]</span>
gli avrebbe fatta opposizion nel
passaggio, mandò un personaggio di gran
credito, cioè <i>Lucio Calpurnio Pisone Frugi</i> <span class="fnote">[Mediobarb., in Numismat. Imperat.]</span>,
per ammazzarlo. Se ne accorse
<i>Valente</i>, e non sapendo come meglio sottrarsi
ai pericoli, si fece proclamar Augusto <span class="fnote">[Aurelius Victor, in Epitome.]</span>,
e regnò qualche tempo nell'Acaia
e Macedonia. Non andò più
innanzi <i>Pisone</i>, ma ritiratosi nella Tessaglia,
giacchè vedea tanti che usurpavano
l'imperio, ne volle anch'egli la sua
parte, con prendere il titolo d'<i>Imperadore</i>
e di <i>Tessalico</i> in quella contrada. Ma
spedita una man di soldati da Valente,
levò di vita <i>Pisone</i>, e <i>Valente</i> stesso fu
anch'egli da lì a poco ucciso da' suoi
soldati. V'ha delle inverisimiglianze in
questi racconti; ma più ancora inverisimile
a me sembra il dirsi da Trebellio
Pollione <span class="fnote">[Trebellius Pollio, in Triginta Tyrannis,
cap. 20.]</span>, che saputosi in Roma la
morte di questi due personaggi nel dì 25
di giugno, il senato decretò gli onori divini
a <i>Pisone</i>, con dire che non si potea
trovar uomo migliore e più costante di
lui. Come mai questo, se è vero ch'egli
usurpasse l'imperio contra di <i>Gallieno</i>
padrone di Roma? Nello stesso decreto
disse il console di confidare che <i>Gallieno</i>,
<i>Valeriano</i> e <i>Salonino</i> sieno <i>nostri imperadori</i>:
intorno alle quali parole han
disputato più letterati, per determinare
chi fossero <i>Valeriano</i> e <i>Salonino</i>, e se
tutti godessero allora il titolo d'imperadori:
il che è difficile da stabilire per
varii motivi. Ora <i>Macriano</i>, messa insieme
un'armata di quarantacinque mila
combattenti, e lasciato <i>Quieto</i> Augusto
suo secondo figliuolo, assistito da <i>Balista</i>,
al governo della Soria, marciò verso
l'Europa, e passò il mare a Bisanzio.
Ma fosse nell'Illirico, o pure nelle estremità
della Tracia, gli venne a fronte
<i>Marco Acilio Aureolo</i> con altro più poderoso
esercito, per dargli battaglia, e
segui ancora qualche menar di spade <span class="fnote">[Zonaras, in Annalib.]</span>.
<span class="pagenum"><a name="Page_909" id="Page_909"></a>[909]</span>
Trattandosi di altri Romani, non voleva
Aureolo lasciar la briglia a' suoi, sperando
che quei di Macriano verrebbono
dalla sua parte, perchè avea fatta la
chiamata, e forse guadagnato alcuno dei
contrarii uffiziali. Ma quei non si movevano.
Per avventura venne ad imbrogliarsi
e a chinar la bandiera uno degli
alfieri di Macriano; non vi volle di più
perchè gli altri alfieri, credendo ciò fatto
non per azzardo, ma per ordine de' capitani,
abbassarono anch'essi le insegne,
e andarono in numero di trenta mila ad
unirsi con <i>Aureolo</i> <span class="fnote">[Trebellius Pollio, in Trigint. Tyrannis,
cap. 11.]</span>, acclamando l'imperador
Gallieno. Accortosi dipoi Macriano
che anche gli altri restati con
lui titubavano, li pregò di non voler dare
sè stesso e il figlio <i>Quinto Fulvio Macriano</i>
in mano di Aureolo. Il compiacquero
essi con ammazzar lui e il figliuolo;
e, ciò fatto, passarono anch'essi all'armata
di Aureolo. Trebellio Pollione dà
la gloria di questo fatto a <i>Domiziano</i>,
valoroso capitano d'esso Aureolo, facendosi
credere che Aureolo non v'intervenisse
in persona. Da san Dionisio
Alessandrino <span class="fnote">[Euseb., Hist. Eccles., lib. 7, cap. 23.]</span> si ricava che la caduta
di <i>Macriano</i>, per cui restò l'imperadore
Gallieno libero da un nemico che gli facea
gran ribrezzo, accadde nell'<i>anno
nono</i> dell'imperio d'esso Gallieno, e però
nel presente. Si vuol qui aggiungere che
restò tuttavia padrone di quasi tutte le
provincie orientali <i>Gneo Fulvio Quieto</i>,
dichiarato, come già dissi, Augusto da
Macriano suo padre. Stavagli a' fianchi
<i>Balista</i>, personaggio di gran senno e di
sperimentato valore. Ma giunta la nuova
che il di lui padre e fratello erano
stati vinti e tolti dal mondo, cominciarono
le città dell'Oriente l'una dopo
l'altra a ritirarsi dall'ubbidienza di
Quieto. Zonara <span class="fnote">[Zonaras, in Annalibus.]</span> pretende che <i>Odenato</i>
da Palmira, di cui parleremo fra poco,
quegli fosse che, assediato Quieto nella
<span class="pagenum"><a name="Page_910" id="Page_910"></a>[910]</span>
città di Emesa, l'uccidesse. Trebellio
Pollione <span class="fnote">[Trebellius Pollio, in Triginta Tyrannis,
cap. 17.]</span> sembra piuttosto attribuire
la di lui morte ai soldati che Aureolo
avea spedito per prenderlo vivo. Quanto
a <i>Balista</i>, o egli se ne fuggì, o per mezzo
di qualche accordo ebbe la facoltà di
ritirarsi. Anch'egli, scrivono che prendesse
dipoi il titolo d'<i>Imperadore Augusto</i>
in qualche parte dell'Oriente, e si
mantenesse sino all'anno 264. In fatti
v'ha qualche medaglia <span class="fnote">[Mediobarb., in Numismat. Imper.]</span> che cel rappresenta
Augusto. Ma io torno a desiderare
che le medaglie di tanti tiranni
vivuti in questi tempi sieno tutte legittime
e vere, perchè non son mancati di
coloro che, per farsi ben pagare dai dilettanti
di sì fatte anticaglie, han saputo
formar di pianta monete simili alle antiche
col mutar le loro iscrizioni. Trebellio
Pollione confessa ingenuamente di
non sapere se <i>Balista</i> prendesse sì o
no la porpora; ed esservi scrittori che
asseriscono essersi egli ritirato ad una
vita privata. Quel che è certo, egli fu
dipoi ucciso, chi dice per ordine di <i>Odenato</i>,
e chi dai soldati di <i>Aureolo</i>, con
riferire la di lui morte all'anno 264:
circostanze tutte dubbiose, e che non si
possono chiarire. Noi sappiamo ancora
che dopo la morte d'<i>Ingenuo</i> tiranno
<i>Quinto Nonio Regilliano</i> nell'Illirico <span class="fnote">[Trebellius Pollio, in Triginta Tyrannis,
cap. 9.]</span>
si sollevò e prese il titolo d'<i>Imperadore
Augusto</i>. Costui, siccome di sopra accennai,
fece di molte prodezze contra dei
Sarmati, e ricuperò l'Illirico, che per la
dappocaggine di Gallieno era quasi tutto
perduto. Ciò dovette avvenire prima di
usurpar l'imperio; ma in qual tempo
egli l'usurpasse, nol possiamo determinare;
e noi vedremo fra poco che anche
<i>Aureolo</i> prese il titolo d'Augusto nel
medesimo Illirico. Per quel che scrive
Trebellio, fu un accidente che costui fosse
promosso all'imperial dignità dai soldati,
i quali, scherzando sul nome di
<span class="pagenum"><a name="Page_911" id="Page_911"></a>[911]</span>
<i>Regilliano</i>, trovarono che Dio gli avea dato
questo nome, acciocchè divenisse re, e
per questo l'acclamarono Augusto. Ma
quei medesimi soldati poi per timore
della crudeltà di Gallieno, già provata
nella ribellion d'Ingenuo, e per le premure
di quei popoli che non voleano quel
peso addosso, diedero ad esso Regilliano
la morte.
</p>

<hr />

<h2 class="hidden"><a name="CCLXIII" id="CCLXIII"></a>CCLXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCLXIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Dionisio</span> papa 5.</td>
  </tr>
  <tr>
    <td><span class="sc">Gallieno</span> imperadore 11.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Albino</span> per la seconda volta e <span class="sc">Massimo
Destro</span>.
</p>

<p>
Credesi che il primo console fosse
nominato <i>Marco</i> o <i>Manio Nummio Albino</i>,
perchè v'ha un'iscrizione romana, dove
egli è chiamato <i>consul ordinarius iterum</i>.
Che così fosse, può darsi. Ma nell'antico
catalogo <span class="fnote">[Apud Bucherium et Eccardum.]</span> de' prefetti di Roma
noi troviamo che <i>Nummio Albino</i> era stato
<i>prefetto di Roma</i> nell'anno 261, e
seguitò ad esercitar quella carica nell'anno
seguente ed anche nel presente; e
non sapendo noi che fosse per anche
introdotto di dare ad un solo quelle due
dignità nel medesimo anno, perciò può
restar sospetto che fossero due persone
diverse; se non che andando innanzi,
cominceremo a trovare chi, essendo prefetto
di Roma, esercitò nello stesso tempo
il consolato. Circa questi tempi i
Germani penetrarono colle loro scorrerie
fino in Ispagna. Aurelio Vittore <span class="fnote">[Aurelius Victor, in Epitome.]</span>
ed Eutropio <span class="fnote">[Eutrop., in Breviar.]</span> scrivono che i Franchi,
popoli allora della Germania, quei furono
che, entrati nelle Gallie, vi fecero immensi
saccheggi, e di là passarono nella
Spagna Tarragonese, dove presero per
forza e saccheggiarono la capitale di
quel paese, cioè Tarragona; e trovata
<span class="pagenum"><a name="Page_912" id="Page_912"></a>[912]</span>
copia di navi, andarono insino a visitar
l'Africa. Paolo Orosio <span class="fnote">[Paulus Orosius, Histor., lib. 7.]</span> attesta anche
egli la desolazione lasciata da costoro
nella Spagna, con aggiungere che ne restavano
anche a' suoi tempi le funeste
memorie, e che durò per dodici anni la
persecuzione da loro recata a quelle contrade.
Fu di parere il Valesio <span class="fnote">[Valesius, Rer. Franc., lib. 11.]</span> che costoro
non per le Gallie, ma per l'Oceano
passassero in Ispagna, come poi fecero
i Normanni nel secolo nono; ed Eumene <span class="fnote">[Eumenes, in Panegyrico Constantin.]</span>
porge buon fondamento a questa
opinione, che sembra più verisimile, che
non è il creduto loro passaggio per le
Gallie. A queste calamità son da aggiugnere
l'altre narrate tutte in un fiato <span class="fnote">[Aurelius Victor, in Epitome. Eutrop., in
Breviar. Orosius, Histor., lib. 7.]</span>
da Aurelio Vittore, da Eutropio e da
Orosio, ancorchè non se ne sappia il
tempo preciso. Cioè, che la Dacia, di cui
quella che oggi è Transilvania, era anticamente
una parte, e tutto quanto il
paese conquistato una volta da Traiano
venne in potere dei Barbari. Secondo
Eutropio, i Quadi e i Sarmati devastarono
la Pannonia. Eusebio <span class="fnote">[Euseb., in Chronic.]</span> scrive che
l'occuparono. Orribili ancora furono i
danni recati dagli Sciti, cioè dai Goti,
alle provincie dell'Europa e dell'Asia,
colle quali confinavano. Trebellio Pollione <span class="fnote">[Trebellius Pollio, in Gallieno.]</span>
racconta che costoro s'impossessarono
della Tracia, devastarono la
Macedonia, e vennero ad assediare Tessalonica,
oggidì Salonichi. Fu loro data
battaglia nell'Acaia da <i>Macriano</i> general
de' Romani, diverso da colui che abbiam
veduto di sopra, e il cui vero nome
probabilmente era <i>Marziano</i>, di cui parleremo
più abbasso. Sconfitti se n'andarono
i Barbari. L'altro esercito di essi
Goti, passato nell'Asia, pervenne sino
ad Efeso, dove, dato in prima il sacco al
celebre e ricchissimo tempio di Diana,
poscia lo consegnarono alle fiamme. Lo
<span class="pagenum"><a name="Page_913" id="Page_913"></a>[913]</span>
storico Giordano <span class="fnote">[Jordanus, de Rebus Geticis, cap. 20.]</span> non lasciò indietro
questa partita, con dire che i Goti condotti
da Respa, Veduco, Turo e Varo
loro capitani, vi saccheggiarono varie
città, incendiarono il tempio di Diana
Efesina, e nella Bitinia spogliarono e diroccarono
la bella città di Calcedonia.
Carichi di bottino nel ritornare a casa
devastarono Troia ed Ilio: lasciarono i
segni della loro fierezza nella Tracia, e
presero la città d'Anchialo, posta alle
radici del monte Emo, dove si fermarono
molti dì per que' bagni caldi che quivi
si trovavano. Dopo di che se ne tornarono
ai lor paesi. Ma non si contentarono
di questo que' Barbari. Un sì gustoso
mestiere li fece altre volte ritornare
ai danni delle provincie romane. Crede
il padre Pagi <span class="fnote">[Pagius, in Critic. Baron.]</span> che l'irruzione suddetta
de' Goti appartenga all'anno precedente,
perchè si figura celebrati allora
i decennali di Gallieno. Ma chi riferisce
a quest'anno esse feste, vi unisce ancora
i pianti dell'Asia per cagion dei suddetti
Barbari.
</p>

<p>
In qual anno <i>Postumo</i> governator
delle Gallie si rivoltasse contra di Gallieno
Augusto, e prendesse il titolo di
<i>imperadore</i>, è tuttavia in disputa, nè io
son qui per entrare in sì fatte liti di
critica che il lettore non aspetta da me.
Certo è che almen qualche tempo prima
dell'anno presente egli usurpò l'imperio
in quelle parti. Per quanto credono gli
eruditi di ricavar dalle medaglie <span class="fnote">[Mediobarb., in Numismat. Imperat.]</span>, era
il suo nome <i>Marco Cassio Latieno Postumo</i>,
benchè Trebellio Pollione <span class="fnote">[Trebellius Pollio, in Triginta Tyrannis,
et in Gallieno.]</span> il chiami
<i>Postumio</i>. In una iscrizione <span class="fnote">[Thesaurus Novus Inscript., pag. 360, n. 5.]</span> da
me data alla luce, non <i>Latieno</i>, ma <i>Latino</i>
si vede appellato. Questi era bassamente
nato, ma giunto ad essere uno
de' più eccellenti capitani che si avesse
Roma allora, uomo di singolar prudenza
<span class="pagenum"><a name="Page_914" id="Page_914"></a>[914]</span>
e gravità, che con tutta la sua severità
intendeva l'arte di farsi amare dai popoli
e dai soldati. <i>Valeriano Augusto</i>, che
sapea ben discernere i meriti delle persone,
gli avea dato il governo delle Gallie,
acciocchè il suo valore servisse a
rintuzzar l'orgoglio de' Franchi e d'altre
nazioni germaniche transrenane, già
usate a molestar le provincie romane.
Tal credito s'era egli acquistato, ch'esso
Valeriane gl'inviò suo nipote <i>Salonino</i>,
non so se il primo o se il secondo figliuolo
di <i>Gallieno</i>, acciocchè l'istruisse
nelle arti convenienti ad un principe e
ad un guerriero. Ma se Postumo era dotato
di tanti bei pregi, non si trovava già
in lui l'importantissimo della fedeltà. Il
sapersi nelle Gallie la vita lussuriosa e
scandalosa che menava <i>Gallieno</i> in Roma
cagionò in que' popoli un tal disprezzo di
questo principe, aiutato probabilmente
anche dalle scerete insinuazioni d'esso
Postumo, che pensarono a provvedersi
d'un imperadore, in cui concorresse il
valore e il senno, per difendersi dai nemici
Germani. Avea Postumo, per relazione
di Zonara <span class="fnote">[Zonaras, in Annalibus.]</span>, sconfitto un corpo
di que' Barbari passati di qua dal Reno, e
distribuito ai soldati il bottino fatto <span class="fnote">[Zosimus, lib. 1, cap. 38.]</span>
Silvano capitan delle guardie del giovinetto
<i>Salonino Cesare</i> l'obbligò ad inviar
quella preda al principe: il che sì forte
amareggiò i soldati, mal soddisfatti per
altro, poichè lor non piaceva di star
sotto il comando di un fanciullo, cioè di
esso <i>Salonino</i>, che, alzato rumore, proclamarono
<i>imperadore Postumo</i>. Il che
fatto, marciarono tutti a Colonia, dove
dimorava esso <i>Salonino</i>, gridando di voler
nelle mani il principe e <i>Silvano</i>, ed
assediarono quella città. Bisognò darli,
e Postumo li fece morire amendue, aggiugnendo
quest'altra taccia alla violata
fede contra del suo sovrano. Non vi fu
popolo alcun delle Gallie che nol riconoscesse
volentieri per imperadore; e pare
che anche le Spagne e l'Inghilterra si
<span class="pagenum"><a name="Page_915" id="Page_915"></a>[915]</span>
sottomettessero al di lui imperio; e tolta
la fellonia, era egli ben degno di reggere
popoli <span class="fnote">[Trebellius Pollio, in Triginta Tyrannis,
cap. 2 et 4.]</span>. Nello spazio di sette anni
che Postumo regnò, anche nelle Gallie
regnò la felicità: tanta era la sua moderazione
e giustizia, tanto il suo valore,
per cui ridusse i Germani a contenersi
nei loro limiti, e fabbricò anche alcune
castella nel loro paese. Egli si trova nelle
medaglie <span class="fnote">[Mediobarbus, in Numismat. Imper.]</span> (se pur tutte son vere) appellato
console per la quarta volta. Avea
un figliuolo nomato <i>Caio Giunio Cassio
Postumo</i>, a cui diede il titolo di <i>Cesare</i>,
e poi quello di <i>Augusto</i>. Fu Postumo
il più potente e terribil avversario che
si avesse Gallieno, non tanto per la sua
buona testa, quanto per l'amore che gli
portavano i popoli delle Gallie, e per lo
grande squarcio ch'egli avea fatto dell'imperio
romano.
</p>

<p>
Ora <i>Gallieno Augusto</i> (io non so
dire in qual anno) con buon esercito
marciò in persona contra di Postumo.
<i>Teodoto</i> era il generale della sua armata.
Posero l'assedio ad una città, dove s'era
rinchiuso Postumo; ma nel fare Gallieno
la ronda intorno a quella città, fu ferito
da una saetta, e dovette cessare per questo
l'assedio. Se poi Trebellio Pollione <span class="fnote">[Trebellius Pollio, in Gallieno.]</span>
tien qualche ordine ne' suoi racconti,
circa questi tempi, o pur nell'anno
precedente, il medesimo Gallieno, conducendo
seco due bravi capitani, cioè
<i>Aureolo</i> e <i>Claudio</i> (il qual fu poscia imperadore),
tornò di nuovo a far guerra a
Postumo. Fu allora che Postumo dichiarò
imperadore Augusto e collega suo
<i>Marco Aurelio Piavvonio Vittorino</i>, uomo
di grande abilità nel mestier della
guerra, benchè perduto dietro le femmine,
per poter più facilmente opporsi agli
sforzi di Gallieno. Seguirono varii combattimenti
o scaramuccie, e in una battaglia
restò anche sconfino Postumo; ma
senza apparire che per questo sinistro
<span class="pagenum"><a name="Page_916" id="Page_916"></a>[916]</span>
colpo peggiorassero gli affari di lui, e
ne profittasse quei di Gallieno. Parimente
intorno a questi tempi un'orribil disavventura
accadde in Bisanzio. Per quanto
sembra dire Trebellio, dovea essere venuto
alle mani il popolo di quella città
colla guarnigione; e prevalendo la forza
de' soldati, restò tagliata a pezzi quella
cittadinanza, in maniera che tutte le vecchie
famiglie vi perirono, a riserva di
coloro che o per la mercatura o per la
milizia n'erano lontani. Gallieno adunque,
sbrigato che fu dalla guerra di Postumo,
passò alla volta di Bisanzio, dove
non ispirava di entrare se non colla
forza. Ma, avendo capitolato quel presidio,
v'entrò; e poi, senza osservar la
parola e il giuramento, fece uccidere
tutti quanti que' soldati che vi si trovarono.
Di là poi frettolosamente, e glorioso
per quel macello, come se ne avesse riportata
qualche gran vittoria, sen venne
a Roma, dove celebrò con grande e disusata
pompa il decennio compiuto del
suo imperio. Secondo il padre Pagi <span class="fnote">[Pagius, in Crit. Baron. ad annum 262.]</span>,
questa solennità si fece nel precedente
anno; secondo altri, nel presente, perchè
in questo terminava esso decennio, e si
faceano i voti pubblici per la conservazione
dell'imperadore per un altro decennio.
Le medaglie <span class="fnote">[Mediob., in Numismat. Imperator.]</span> ne parlano, ma
senza chiarirne il tempo. Racconta lo
stesso Trebellio <span class="fnote">[Trebellius Pollio, in Gallieno.]</span> che <i>Gallieno</i> corteggiato
da tutto il senato e dall'ordine
equestre, e dalle milizie vestite di bianco,
preceduto dal popolo e fin da' suoi
servi e dalle donne che portavano torcie
e lampade accese, processionalmente si
portò al Campidoglio. Cento buoi colle
corna dorate e con gualdrappe di seta
(cosa preziosa in que' tempi) e ducento
bianche agnelle, andavano innanzi per
servire ai sagrifizii. V'intervennero ancora
dieci elefanti che si trovavano allora
in Roma; e mille e ducento gladiatori
superbamente vestiti. V'erano carrette
<span class="pagenum"><a name="Page_917" id="Page_917"></a>[917]</span>
che menavano ogni sorta di buffoni, ed
altre, nelle quali si rappresentavano le
forze dei ciclopi. Per tutte in somma le
strade altro non si vedeva che giuochi, e
le acclamazioni dappertutto andavano al
cielo. Comparivano in fine centinaia di
persone, fintamente vestite, chi alla gotica,
chi alla sarmatica, ed altre con abiti
da Franchi e da Persiani. Con questa
vana pompa, o sia con questa mascherata,
si credeva l'inetto principe d'imporre
al popolo romano, il quale in
mezzo agli applausi si burlava di lui,
mostrandosi favorevole, chi a <i>Postumo</i>,
chi a <i>Regilliano</i>, il qual non dovea per
anche essere ucciso; ed altri ad <i>Emiliano</i>
e a <i>Saturnino</i>, che già si dicevano
anch'essi rivoltati. I più nondimeno compiangevano
la prigionia di Valeriano, a
cui nulla pensava l'ingrato figliuolo. Accadde,
che conducendosi fra la turba dei
finti Persiani anche il re di Persia, come
prigioniere (cosa che moveva il riso a
tutti), alcuni buffoni si cacciarono fra
que' Persiani, guatando attentamente
ognun d'essi in viso. Interrogati che
cercassero con tanta premura, risposero:
<i>Cerchiamo il padre del principe</i>. Gallieno,
che mai non si risentiva all'udir parlare
dell'infelice suo padre, e solamente mutava
discorso con dire agli astanti: <i>Cosa
di buono avremo al pranzo? che solazzi
abbiam da godere oggi? vi sarà egli spasso
domani al teatro, al circo?</i> avvertito
della facezia di que' buffoni, allora prese
fuoco; e fattili imprigionare, li condannò
ad essere bruciati vivi: sentenza e spettacolo
che amareggiò sommamente il popolo,
e talmente se ne dolsero i soldati,
che ne fecero a suo tempo aspra vendetta.
</p>

<p>
<span class="pagenum"><a name="Page_918" id="Page_918"></a>[918]</span>
</p>

<hr />

<h2 class="hidden"><a name="CCLXIV" id="CCLXIV"></a>CCLXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCLXIV</span>. Indizione <span class="scp">XII</span>.</td>
  </tr>
  <tr>
    <td><span class="sc">Dionisio</span> papa 6.</td>
  </tr>
  <tr>
    <td><span class="sc">Gallieno</span> imperadore 12.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Publio Licinio Gallieno Augusto</span> per la
sesta volta e <span class="sc">Saturnino</span>.
</p>

<p>
Ho io prodotta un'iscrizione <span class="fnote">[Thesaur. Novus Inscript., pag. 365.]</span> posta
a <i>Lucio Albino Saturnino console</i>, ma
senza poter determinare se ivi si parli
di <i>Saturnino</i> console di quest'anno. S'è
fatta poco fa menzione di <i>Saturnino</i>, personaggio
anch'esso usurpator dell'imperio
in questi calamitosi tempi di Roma.
Quel poco che ne sappiamo, l'abbiamo dal
solo Trebellio Pollione <span class="fnote">[Trebell. Pollio, in Trigint. Tyrann., c. 22.]</span>, il quale non
seppe nè pur egli dirci altro, se non che
era uomo di prudenza singolare, di vita
amabile, e che avea riportato più vittorie
contra dei Barbari; ma senza poter assegnare
nè il tempo, nè il paese, dove
l'armata posta sotto il suo comando gli
diede la porpora imperiale. Probabilmente
egli comandava ai confini della Scizia.
Ma perchè parve, nell'andar innanzi,
troppo severo, que' medesimi che gli aveano
dato l'imperio, quello, insieme
colla vita, gli tolsero. Maraviglia è come
quello storico ed altri sì vicini a questi
tempi sì poco sapessero di quegli avvenimenti.
Per quello che riguarda <i>Emiliano</i>,
mentovato anch'esso poco fa da
Trebellio Pollione, non è per anche stabilita
la serie de' suoi nomi, perchè le
poche medaglie che s'hanno di lui, lasciano
dubbio d'impostura. Vien creduto
non diverso da quell'<i>Emiliano</i> che,
per attestalo di Dionisio Alessandrino <span class="fnote">[Euseb., Histor. Eccles., lib. 7, cap. 11.]</span>,
perseguitò malamente i cristiani in Egitto.
Era egli generale dell'armi romane
in quelle stesse provincie <span class="fnote">[Trebell. Pollio, in Triginta Tyrann., c. 21.]</span>, quando,
insorta una briga per avere un soldato
battuto un servo, a cui era scappato
detto, <i>essere migliori le scarpe sue che
<span class="pagenum"><a name="Page_919" id="Page_919"></a>[919]</span>
quelle dei soldati</i>, la plebe alessandrina,
solita per ogni bagattella a muoversi e
a far sedizione, s'attruppò, e con armi e
sassi andò infuriata a trovar <i>Emiliano</i>,
regolandolo ancora d'alcune sassate.
Dicono ch'egli non trovasse altro scampo
che quello di farsi dichiarar <i>imperadore</i>,
per poter comandare a bacchetta
e farsi più rispettare. Per quel tempo
ch'egli regnò tenne con vigore l'imperio
e visitò la Tebaide e tutto l'Egitto, mettendo
buon ordine dappertutto. Ma spedito
colà da Gallieno un esercito sotto
il comando di <i>Teodoto</i>, Emiliano, nel
punto che si preparava a far una spedizione
contro agl'Indiani, fu preso e
strangolato in prigione. Voleva poi Gallieno
crear <i>Teodoto proconsole</i> dell'Egitto,
acciocchè godesse più autorità e balìa;
ma ne fu ritenuto dai sacerdoti,
perchè v'era una predizione, che allora
l'Egitto tornerebbe in libertà, quando
v'entrassero i fasci consolari che si davano
ai proconsoli, e la pretesta dei Romani.
Trebellio Pollione cita per testimonio
di ciò Cicerone e Procolo grammatico.
Il tempo, in cui Emiliano usurpò
la porpora e perdè la vita, indarno si va
ora cercando. Lo stesso Pollione nel
precedente anno parlò di <i>Aureolo</i>, come
di persona già ribellata contra di Gallieno
Augusto. Per questa ragione metto
io sulla scena costui nell'anno presente,
benchè trovi qui imbrogliati non poco i
conti di quello storico <span class="fnote">[Trebellius Pollio, in Trigint. Tyrann.,
et in Gall.]</span>. Sembra che
egli proponga la di lui ribellione avvenuta
non molto dopo la cattività di <i>Valeriano
imperadore</i>; e perciocchè dipoi si vede
ch'egli combattè in favor di Gallieno
contra di Macriano, ed anzi poco fa
in compagnia del medesimo Gallieno, lo
abbiam veduto far guerra a Postumo;
non si può già facilmente credere che
così presto egli si rivoltasse. Pollione
l'acconcia con dire che Gallieno fece
pace con Aureolo, e di lui si servì poscia
contra di Postumo. Altri sono stati di
<span class="pagenum"><a name="Page_920" id="Page_920"></a>[920]</span>
avviso che il prendesse per collega nell'imperio
per abbattere col braccio di
lui gli altri tiranni: tutte cose improbabili
presso chi sa le gelosie e le diffidenze
dei dominanti. Zosimo <span class="fnote">[Zosimus, lib. 1, cap. 40.]</span> riferisce
la rivolta d'esso <i>Aureolo</i> all'anno 267,
ed in ciò è seguito da Zonara <span class="fnote">[Zonaras, in Annalibus.]</span>. Questa
pare la più verisimil opinione. Nelle
medaglie <span class="fnote">[Mediobarb., in Numismat. Imperat.]</span> che restano d'esso tiranno
si vede ch'egli era appellato <i>Manio</i> (e
non già <i>Marco</i>) <i>Acilio Aureolo</i>. Il governo
dell'Illirico fu a lui conferito da Gallieno;
ma egli, guadagnati gli animi dei
soldati, si fece acclamar <i>Imperadore</i>. Se
dice il vero il sopraccitato Trebellio Pollione <span class="fnote">[Trebellius Pollio, in Gallieno.]</span>,
nell'anno precedente <i>Odenato</i>
re de' Palmireni ottenne l'imperio di
tutto l'Oriente. Riserbo io le notizie di
questo insigne personaggio all'anno seguente.
</p>

<hr />

<h2 class="hidden"><a name="CCLXV" id="CCLXV"></a>CCLXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCLXV</span>. Indizione <span class="scp">XIII</span>.</td>
  </tr>
  <tr>
    <td><span class="sc">Dionisio</span> papa 7.</td>
  </tr>
  <tr>
    <td><span class="sc">Gallieno</span> imperadore 13.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Publio Licinio Valeriano</span> per la seconda
volta e <span class="sc">Lucio Cesonio Lucilio Macro
Rufiniano</span>.
</p>

<p>
Il primo console, cioè <i>Valeriano</i>, comunemente
vien creduto il fratello di
<i>Gallieno Augusto</i>, con opinione ch'egli
nell'anno 259 fosse stato console sostituito.
Tempo è ormai di parlare di
<i>Odenato</i>, il cui nome si rendè ben celebre
per le imprese da lui fatte in servigio
dell'imperio romano in Oriente. Egli <span class="fnote">[Agathias, lib. 4 Histor.]</span>
era nato in Palmira, città nobile
della Fenicia, non lungi dall'Eufrate,
delle cui rovine ed antichità han rapportato
molte notizie in questi ultimi tempi
i viaggiatori inglesi. Ch'egli fosse solamente
cittadino e decurione in quella
città, lo scrive Eusebio <span class="fnote">[Euseb., in Chronic.]</span>. Ciò vien
<span class="pagenum"><a name="Page_921" id="Page_921"></a>[921]</span>
anche confermato da Zosimo <span class="fnote">[Zosimus, lib. 1, cap. 38.]</span>, il quale
nondimeno aggiunge aver egli avuto
delle milizie proprie: il che sembra indicare
ch'egli fosse uno dei principi dei
Saraceni abitanti verso l'Eufrate e collegati
dei Romani, siccome ancora fu di
parere Procopio <span class="fnote">[Procopius, de Bello Pers., lib. 11.]</span>. Fece Dio nascere
in questi tempi un uomo tale per umiliar
l'orgoglio di <i>Sapore</i> re della Persia,
che dopo la gran vergogna inferita ai
Romani, col fare suo schiavo il loro
<i>imperador Valeriano</i>, pareva in istato di
assorbir tutte le provincie romane dell'Oriente.
Avea <i>Odenato</i> <span class="fnote">[Trebellius Pollio, in Triginta Tyran., c. 14.]</span> in sua gioventù
fatto il noviziato della guerra nella
caccia delle fiere, prendendo lioni,
pardi, orsi ed altri animali selvatici, ed
indurando il corpo ai venti e alle pioggie.
Veduto ch'egli ebbe divenuto formidabile
a tutto l'Oriente il re Sapore per le vittorie
guadagnate sopra i Romani, abbiamo
da Pietro Patrizio <span class="fnote">[Petrus Patricius, de Legationibus, t. I
Histor. Byzantin.]</span>, che per
comperarsi la buona grazia di quel regnante,
gli inviò molti cammelli carichi
di preziosi regali, con lettera di tutta
sommessione e rispetto. All'alterigia di
Sapore (male ordinario dei gran tiranni
dell'Oriente) parve un'insolenza l'atto
di Odenato, che, essendo persona privata,
avesse osato di scrivergli senza presentarsi
egli in persona al soglio suo. Il
perchè stracciò quella lettera, fece gittar
nel fiume que' presenti, e disse ai messi
ch'egli saprebbe ben insegnar le creanze
al loro signore, e come un par suo dovea
trattare con chi era suo padrone, e
che sterminerebbe lui colla sua famiglia
e patria. Contuttociò, s'egli bramava un
gastigo men rigoroso, venisse a prostrarsi
ai suoi piedi colle mani legate. Fu allora
che Odenato, non sapendo digerir
tanta boria, nè tollerar le mal meritate
minaccie del barbaro regnante, si gittò
affatto nel partito de' Romani. Zonara <span class="fnote">[Zonaras, in Annalibus.]</span>
<span class="pagenum"><a name="Page_922" id="Page_922"></a>[922]</span>
scrive, esser egli stato quello che
nella Mesopotamia assediò in Emesa
<i>Quieto</i> figliuolo di <i>Macriano</i> tiranno, ed
il fece uccidere. Da lui parimente <span class="fnote">[Trebellius Pollio, in Gallienis.]</span>
tolta fu la vita a <i>Batista</i>, usurpatore anche
esso dell'imperio in Oriente. Appresso
mosse una fiera guerra al re di Persia;
ricuperò Nisibi e Carre e tutta la Mesopotamia.
S'era egli dato il vanto di voler
anche cavar dalle mani de' Persiani il
prigionier Valeriano; e perciocchè mostrava
in tutto dipendenza da Gallieno
Augusto, ed ubbidienza agli ordini che
venivano da lui, fu creato governatore
e generale dell'Oriente da esso imperadore.
Avvennero questi fatti negli anni
addietro.
</p>

<p>
Che Odenato anche prima di questo
anno entrato nelle terre de' Persiani,
grande strage facesse di loro, ed arrivasse
fino a Ctesifonte, capitale allora di
quella monarchia, si può raccogliere da
Zosimo <span class="fnote">[Zosimus, lib. 1, cap. 29.]</span> e da Trebellio Pollione <span class="fnote">[Trebellius Pollio, in Triginta Tyrannis,
cap. 14.]</span>.
Ma verso questi tempi egli di nuovo, più potente
e risoluto che mai, tornò addosso
ai Persiani, e mise l'assedio a Ctesifonte.
Molti combattimenti e saccheggi di tutto
quel paese, e macello incredibile della
nemica genie fu ivi fatto. Ma perchè
tutti i satrapi della Persia si unirono
per la comune difesa, non potè far crollare
ai suoi voleri quella metropoli. Portate
intanto a Gallieno le nuove, qualmente
<i>Odenato</i>, dopo aver liberata dai
Persiani la Mesopotamia, era giunto
sotto Ctesifonte, avea messo in fuga il
re Sapore, presi molti di questi satrapi,
e fatta strage di que' Barbari: per consiglio
di <i>Valeriano</i> suo fratello e di <i>Lucilio</i>
suo parente, che abbiam veduto consoli
ordinarii nell'anno presente, a motivo
di maggiormente attaccare <i>Odenato</i>
agl'interessi del romano imperio, gli
diede il titolo di <i>Augusto</i>, dichiarandolo
<span class="pagenum"><a name="Page_923" id="Page_923"></a>[923]</span>
suo collega, ed ordinando che si battessero
monete in onore di lui, delle quali
alcune ancora ne restano <span class="fnote">[Goltzius, et Mediob., in Numism. Imperat.]</span>. A molti
dovette parere strana una tal risoluzione,
perchè restava giustificatamente in mano
ad Odenato, principe straniero, tutto lo
Oriente; e pure, se dice il vero Trebellio
Pollione, il senato e tutto il popolo
romano sommamente lodarono questo
fatto, probabilmente sperando che andasse
a terra l'inetto Gallieno, e che
questo valoroso Fenicio avesse poi da
rimettere in buon sesto il troppo sfasciato
imperio romano. E ciò basti per
ora di Odenato. Benchè non si sappia il
tempo preciso in cui anche <i>Trebelliano</i>
non volle esser da meno di tanti altri
usurpatori dell'imperio <span class="fnote">[Trebellius Pollio, in Gallieno, et in Trig.
Tyrann., cap. 14.]</span>, pure ne
parleremo qui. Solamente noi sappiamo
che costui, nominato <i>Caio Annio Trebelliano</i>
in qualche medaglia <span class="fnote">[Goltzius, et Mediob., Numism. Imper.]</span> (se pur
son legittime le medaglie di lui), trovando
nella Isauria quel popolo malcontento
di Gallieno, e bramoso di un condottiere,
prese il titolo d'<i>imperadore</i>, e nella
rocca d'Isauria si fabbricò un palazzo.
Fra que' luoghi stretti del monte Tauro
si mantenne egli per qualche tempo;
ma speditogli contro da Gallieno <i>Causisoleo</i>
Egiziano, fratello di quel <i>Teodoto</i>
che avea preso Emiliano tiranno dell'Egitto,
ebbe maniera di tirarlo a campagna
aperta, di dargli battaglia, di sconfiggerlo
e di levargli la vita. Ma quei
popoli per paura di gastighi continuarono
nella lor ribellione e libertà, nè si poterono
per gran tempo, e forse mai più,
rimettere all'ubbidienza della repubblica
romana. Nè pure all'Africa mancarono
i suoi disastri <span class="fnote">[Trebellius Pollio, in Triginta Tyrannis.]</span>. Quivi per cura di <i>Vibio
Passieno</i> proconsole, e di <i>Fabio Pomponiano</i>
general dell'armi ai confini nella
Libia, fu creato imperadore un <i>Tito
Cornelio Celso</i> semplice tribuno, e vestito
colla porpora imperiale da una <i>Galliena</i>
<span class="pagenum"><a name="Page_924" id="Page_924"></a>[924]</span>
cugina del medesimo Gallieno Augusto.
Ma non passarono sette dì che costui fu
ucciso, il suo corpo dato ai cani, ed impiccata
l'effigie sua per opera del popolo
di Sicca, il quale s'era mantenuto fedele
a Gallieno. Abbiamo un'iscrizione <span class="fnote">[Panv., in Fast. Cons. Maffeius, Veron.
Illustr.]</span>
comprovante ch'esso Gallieno fece in
quest'anno rifabbricar le mura di Verona;
perlochè quella città prese il
titolo di Galleniana. Il lavoro fu cominciato
a dì 5 d'aprile, e terminato
nel dì 4 di dicembre. Dovea servire quella
città d'antemurale agl'insulti de' Germani.
A' tempi del gran Pompeo era
essa divenuta colonia de' Romani <span class="fnote">[Incertus, in Panegyrico Constant., cap. 8.]</span>;
ma, scaduta per le guerre, trovò miracolosamente
un ristoratore in questo sì
disattento e scioperato Augusto.
</p>

<hr />

<h2 class="hidden"><a name="CCLXVI" id="CCLXVI"></a>CCLXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCLXVI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Dionisio</span> papa 8.</td>
  </tr>
  <tr>
    <td><span class="sc">Gallieno</span> imperadore 14.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Publio Licinio Gallieno Augusto</span> per la
settima volta e <span class="sc">Sabinillo</span>.
</p>

<p>
Per gli nuovi tiranni che ogni dì saltavano
fuori, conquassato era l'imperio
romano; ma poco parea che se ne affliggesse
la testa leggiera di Gallieno imperadore <span class="fnote">[Trebellius Pollio, in Gallieno.]</span>.
Quando gli giugneva la
nuova che l'Egitto era perduto: <i>E che?</i>
diceva egli, <i>non potremo noi vivere senza
il lino d'Egitto?</i> Veniva un altro a
dirgli le orribili scorrerie fatte dagli Sciti
nell'Asia, e i tremuoti che aveano in
quelle parti diroccate le città, rispondeva:
<i>Non potremo noi far senza le loro spume
di nitro per lavarci?</i> Udita la perdita
delle Gallie, se ne rise, dicendo: <i>Sto a
vedere che la repubblica sia sbrigata, se
non verran più le tele di Arras</i>. Così questo
imperadore con aria da filosofo, ma
con vera dappocaggine e stoltizia di principe.
E intanto le applicazioni sue più
<span class="pagenum"><a name="Page_925" id="Page_925"></a>[925]</span>
serie erano dietro alla cucina e alle tavole
per mangiar bene e ber meglio, e a
soddisfar le sfrenate voglie della libidine
sua, e a far comparse di lusso disusato,
senza prendersi pensiero del pubblico
governo, e senza mettersi affanno di tante
ribellioni e disastri che fioccavano da
tutte le bande sul romano imperio. Abbiamo
da Aurelio Vittore <span class="fnote">[Aurelius Victor, in Epitome.]</span> ch'egli,
oltre alla moglie <i>Salonina Augusta</i>, teneva
varie concubine, fra le quali la principale
fu <i>Pipa</i>, figliuola del re de' Marcomanni,
per ottenere la quale cedette
ad esso re una parte della Pannonia
superiore. E questa sua trascuraggine
appunto era quella che animava or questo
or quello ad alzar bandiera contra
di lui, e ad usurpare il nome d'imperadore.
Trovò egli nondimeno un ingegnoso
spediente per mettere freno all'esaltazione
di nuovi Augusti <span class="fnote">[Idem, ibidem.]</span>, e fu quello
di proibir da lì innanzi che i senatori
avessero impieghi nella milizia, e si trovassero
nelle armate, perchè diffidava
di chiunque era in credito, e poteva aspirare
all'imperio, o muover altri a liberarsi
da lui. Uso fu degli Augusti di
condur sempre seco ne' viaggi e nelle
guerre un numero scelto di senatori,
che formavano il loro consiglio, e mantenevano
ne' popoli e nelle soldatesche il
rispetto dovuto al senato, e comandavano
bene spesso le armate. Tutto il
contrario fece Gallieno. E di qui poi venne,
che avvezzatisi i senatori a godersi
in pace i loro posti e beni, e a risparmiar
le fatiche, i pericoli e le sedizioni
della milizia, più non cercarono di far
cessare quella legge di Gallieno: perlochè
sempre più venne calando la loro
stima ed autorità, e crebbe l'insolenza
di chi comandava e maneggiava l'armi.
</p>

<p>
Intorno a questi tempi pare che succedesse
nelle Gallie il fine di <i>Postumo</i>,
stato per più anni tiranno, o sia imperadore
in quelle parti, dove ancora avea
<span class="pagenum"><a name="Page_926" id="Page_926"></a>[926]</span>
preso il quarto consolato. Scrivono <span class="fnote">[Trebellius Pollio, in Triginta Tyran., cap. 2.]</span>
ch'egli mantenne sempre que' popoli in
istato felice, mercè del suo senno e valore,
ed era anche universalmente amato
e rispettato. Tuttavia si sollevò contra
di lui <i>Lucio Eliano</i>, che prese il titolo
d'<i>Imperadore</i> in Magonza. Eutropio <span class="fnote">[Eutrop., in Breviar.]</span>
scrive, che avendo Postumo presa quella
città, per non aver voluto abbandonarne
il sacco ai soldati, costoro l'uccisero
insieme col giovane Postumo suo
figliuolo. Ho io con Aurelio Vittore appellato
<i>Eliano</i> l'emulo che si rivoltò
contro di lui; ma questi infallibilmente
non è se non quel personaggio che da
Trebellio Pollione <span class="fnote">[Trebellius Pollio, in Trig. Tyran., cap. 4.]</span> vien chiamato <i>Lolliano</i>,
e tale ancora si trova il suo nome
presso d'Eutropio. Postumo, secondo il
suddetto Pollione, per maneggi segreti
d'esso Lolliano, perdè la vita; ed è certo
che questi sopravvisse a Postumo.
Dicono ch'egli fu accettato per <i>Imperadore</i>
da una parte delle Gallie; e che fece
di gran bene alle città di quelle contrade,
e che rifabbricò varii luoghi di là del
Reno. Ma che? <i>Vittorino</i>, figliuolo di
Vittoria, già preso per collega dell'imperio
da Postumo, gli fece guerra; e peggiore
gliela fecero i soldati, perchè annoiati
dalle troppe fatiche, alle quali
continuamente gli obbligava, gli tolsero
la vita. Trovansi medaglie <span class="fnote">[Mediobarb., in Numismat. Imperat.]</span>, dove egli
è chiamato <i>Lucio Eliano</i> ed <i>Aulo Pomponio
Eliano</i>; altre se ne rapportano col
nome di <i>Spurio Servilio Lolliano</i>. O l'une
o l'altre sono mere imposture, quando
ancora non sieno tutte. Sicchè <i>Marco
Aurelio Vittorino</i> restò solo possessor
delle Gallie. Ma costui <span class="fnote">[Trebellius Pollio, in Trig. Tyran., cap. 5.]</span> con tutte le
belle doti d'uomo grave, clemente, economo,
ed esattor della disciplina militare,
portava nell'ossa un vizio che denigrava
tutte le sue virtù, cioè una sfrenata
libidine, per cui niun rispetto portava
<span class="pagenum"><a name="Page_927" id="Page_927"></a>[927]</span>
ai talami de' suoi soldati. Ne riportò anche
il castigo <span class="fnote">[Aurelius Victor, in Epitome.]</span>. Trovandosi egli in Colonia,
un cancelliere dell'esercito, irritato
contra di lui per violenza usata a
sua moglie, essendosi congiurato con
altri, lo uccise. Il fanciullo <i>Vittorino</i> di
lui figliuolo fu allora chiamato <i>Cesare</i>
da Vittoria o sia Vittorina, avola sua
paterna; ma nella stessa maniera che il
padre, fu anch'egli ammazzato dai medesimi
soldati. Così Trebellio Pollione,
il quale, se son vere le medaglie riferite
dal Goltzio e dal Mezzabarba <span class="fnote">[Goltzius et Mediob., in Numism. Imperat.]</span>, mal
informato si scuopre di quegli affari. In
esse medaglie veggiamo appellato questo
fanciullo <i>Caio Piavio Vittorino</i>, e non già
col suo titolo di <i>Cesare</i>, ma bensì <i>d'Imperadore
Augusto</i>. Se fosse vero il racconto
di Pollione, non vi restò tempo da
battere monete in onore di questo piccolo
Augusto. Il punto sta che siamo ben sicuri
d'essere quelle monete fattura indubitata
dell'antichità. Certamente è
lecito il dubitarne. Dopo i due Vittorini,
l'imperio delle Gallie fu da quelle milizie
conferito ad un <i>Mario</i>, già stato fabbro
ferraio. Eutropio <span class="fnote">[Eutrop., in Breviar.]</span> mette l'esaltazione
di costui fra <i>Lolliano</i> e <i>Vittorino</i>;
Trebellio Pollione <span class="fnote">[Trebellius Pollio, in Triginta Tyrannis,
cap. 7.]</span> dopo <i>Vittorino</i>.
Era costui salito in alto ne' posti militari
per l'estrema sua forza, di cui alcune
prove rapporta Pollione. Ma un soldato,
già di lui garzone nella bottega del suo
mestiero, vedendosi sprezzato da lui o
prima o dopo l'usurpato imperio, due
o tre giorni dopo la di lui promozione,
col ferro lo stese morto a terra, dicendo
nel medesimo tempo: <i>Questa è la spada
che tu di tua mano fabbricasti</i>. Allora Vittoria
madre del vecchio Vittorino, che
volea pur conservar l'acquistata sua autorità
nelle Gallie, a forza di denaro
indusse i soldati a proclamar Imperadore,
forse nell'anno seguente, <i>Tetrico</i> suo
parente, senatore romano, e governatore
<span class="pagenum"><a name="Page_928" id="Page_928"></a>[928]</span>
nell'Aquitania, provincia delle Gallie.
Questi nelle medaglie <span class="fnote">[Goltzius, in Numism. Imperat.]</span> si trova nominato
<i>Publio Piveso</i>, o, secondo un'iscrizione,
<i>Pesuvio Tetrico</i>, con apparenza che
alcuna di esse memorie patisca eccezione.
Dicono ch'egli era anche stato console,
e che portatagli questa lieta nuova a Bordeos,
quivi prese la porpora. Suo figliuolo
<i>Caio Pacuvio Piveso Tetrico</i>, ancorchè
allora fanciullo, fu creato <i>Cesare</i> dalla
suddetta Vittoria, la quale appresso
(non si sa in qual anno) terminò i suoi
giorni, aiutata, per quanto ne corse la
voce, dal medesimo Tetrico, al quale
piaceva di comandare e non d'essere
comandato da lei. Continuò dipoi Tetrico
la sua signoria non solamente nelle
Gallie, ma anche nelle Spagne, fino ai
tempi di Aureliano Augusto, siccome allora
diremo. Fu di parere il Pagi <span class="fnote">[Pagius, in Crit. Baron.]</span>
che Postumo regnasse nelle Gallie sino
all'anno secondo di Claudio imperadore.
Non mancano ragioni ad altri per crederlo
ucciso sotto Gallieno. La lite non
è per anche decisa; nè certo si può ben
chiarire il tempo di tante rivoluzioni succedute
in quelle contrade.
</p>

<hr />

<h2 class="hidden"><a name="CCLXVII" id="CCLXVII"></a>CCLXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCLXVII</span>. Indizione <span class="scp">XV</span>.</td>
  </tr>
  <tr>
    <td><span class="sc">Dionisio</span> papa 9.</td>
  </tr>
  <tr>
    <td><span class="sc">Gallieno</span> imperadore 15.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Paterno</span> e <span class="sc">Arcesilao</span>.
</p>

<p>
Fin qui il valoroso <i>Odenato</i> da Palmira,
dichiarato <i>Augusto</i> in Oriente,
mostrava bensì unione con Gallieno imperadore,
ma verisimilmente si facea
conoscere per solo padrone delle provincie
romane dell'Asia. Seguitava egli
a far vigorosamente guerra ai Persiani,
quando fu ucciso. Si disputa tuttavia intorno
al tempo, al luogo e all'uccisore.
Chi crede succeduta la di lui morte nell'anno
precedente, chi nel presente. Certo
è che circa questi tempi i Goti, o sieno
<span class="pagenum"><a name="Page_929" id="Page_929"></a>[929]</span>
gli Sciti, fecero un'irruzione nell'Asia <span class="fnote">[Trebellius Pollio, in Gallien.]</span>,
e giunsero fino ad Eraclea, saccheggiando
tutto il paese. Secondo Sincello <span class="fnote">[Syncellus, in Hist.]</span>,
<i>Odenato</i> prese la risoluzione di portar
l'armi contra di costoro, e giunto ad
Eraclea, vi fu ferito e morto. Zosimo <span class="fnote">[Zosimus, lib. 1, cap. 39.]</span>,
all'incontro, scrive ch'egli soggiornava
in Emesa, dove, celebrando un non so
qual giorno natalizio, a tradimento restò
privato di vita. V'ha chi il fa ucciso <span class="fnote">[Zonaras, in Annalibus.]</span>
da un altro <i>Odenato</i> suo nipote,
chi da <i>Meonio</i> suo cugino; e sospettò anche
taluno che <i>Zenobia</i> sua moglie tenesse
mano al misfatto per gelosia di
veder anteposto a' proprii figliuoli <i>Erode</i>,
nato da una prima moglie ad esso Odenato,
e da lui creato <i>Augusto</i>. Certo è
che questo Erode, nominato anche <i>Erodiano</i>
in qualche medaglia, della cui legittimità
non so se possiam dubitare, perdè
anch'egli la vita col padre. Era giovane
portato al lusso, alla magnificenza, ai
piaceri, e il padre gli lasciava far tutto.
E questo infelice fine ebbe <i>Odenato</i>, principe
de' più gloriosi del Levante, perchè
gran flagello de' Persiani, e perchè conservò
all'imperio romano le pericolanti
provincie dell'Asia. Arrivò Trebellio
Pollione <span class="fnote">[Trebellius Pollio, in Trigint. Tyrann.,
cap. 14.]</span> a dire che Dio veramente
si mostrò irato contra del popolo romano,
perchè toltogli <i>Valeriano Augusto</i>,
non gli conservò <i>Odenato</i>. Egli intanto
il mette fra' tiranni, ma con ingiuria al
vero, e contraddicendo a sè stesso <span class="fnote">[Idem, ibidem, cap. 16.]</span>.
Quanto a <i>Meonio</i>, che lo stesso Pollione
ci rappresenta come d'accordo con Zenobia
per togliere la vita a Odenato, dicono
che fu con consenso di lei proclamato
<i>imperadore</i>; ma non andò molto che
i soldati, nauseati per la di lui sporca lussuria,
gli levarono insieme coll'imperio
la vita. Lasciò Odenato dopo di sè tre figliuoli,
cioè <i>Hereniano</i>, <i>Timolao</i> ed <i>Uhaballato</i>,
<span class="pagenum"><a name="Page_930" id="Page_930"></a>[930]</span>
che presero il titolo di <i>Augusti</i>, e
si trovano mentovati nelle medaglie <span class="fnote">[Goltzius et Mediobarb, in Numism. Imperatorum.]</span>.
Ma perciocchè erano in età non ancora
capace di governo, <i>Settimia Zenobia</i>
lor madre Augusta prese essa le redini a
nome de' figliuoli, siccome donna virile,
e fece dipoi varie gloriose imprese, del
che parleremo andando innanzi.
</p>

<p>
Dissi che gli Sciti, o vogliam dire i
Goti, aveano portata la desolazione in
varie provincie dell'Asia, e massimamente
della Cappadocia <span class="fnote">[Trebellius Pollio, in Gallieno.]</span>. Ora si vuol
aggiugnere che costoro, udito che loro
si appressava colle armi <i>Odenato Augusto</i>,
non vollero già aspettarlo, e si affrettarono
per tornarsene ai loro paesi collo
immenso bottino fatto. Nondimeno sul
mar Nero ne perirono non pochi, perchè
assaliti dalle truppe e navi romane. Ma
non passò gran tempo, ch'entrati per le
bocche del Danubio nelle terre dello
imperio, vi fecero un mondo di mali.
Sulle rive del mar Nero fu data loro
una rotta dalla guarnigione romana di
Bisanzio, ma senza che cessassero per
questo dal bottinare in quelle parti. Nè
da lor soli vennero cotanti affanni. Anche
gli Eruli passati dalla palude Meotide
nel mar Nero con cinquecento vele sotto
il comando di Naulobat loro capitano,
per mare vennero fino a Bisanzio e a
Crisopoli. In una battaglia loro data restò
superiore l'esercito romano; e però
tumultuosamente si ritirarono <span class="fnote">[Trebellius Pollio, Syncellus, Zonaras.]</span>. Ma
ecco tornar di nuovo i Goti, che son
chiamati Sciti da altri, i quali andati alla
ricca città di Cizico, la spogliarono. Indi
si portarono alle isole di Lenno e di
Suero nell'Arcipelago, ed arrivati sino
all'insigne città di Atene, la bruciarono,
con far lo stesso barbaro trattamento a
Corinto, Sparta, Argo, e a quasi tutta
l'Acaia, senza trovar persona che osasse
di loro opporsi. Tuttavia, messisi gli Ateniesi
in una imboscata, con aver per loro
<span class="pagenum"><a name="Page_931" id="Page_931"></a>[931]</span>
capitano <i>Desippo</i> istorico, ne fecero un
gran macello. (Si vedrà qui sotto all'anno
269 un'altra presa di Atene, e forse
solamente a que' tempi è da riferire la
disgrazia di quella città.) E pure non
finì la faccenda, che scorrendo per l'Epiro,
per la Acarnania e per la Beozia,
recarono anche a quelle parti de' gran
malanni. Zonara <span class="fnote">[Zonaras, in Annalibus.]</span> sembra riferir questo
flagello ai tempi di Claudio successore
di Gallieno. Mentre sì fiero temporale
spremeva da ogni banda le grida dei popoli
afflitti, non potè di meno che non
si svegliasse l'<i>imperador Gallieno</i>, e non
si movesse da Roma per accorrere al
soccorso delle malconce provincie. Arrivato
ch'egli fu nell'Illirico, non pochi
di que' Barbari caddero sotto le spade
romane; laonde gli altri presero la fuga
pel monte Gessace. Marziano ed Eracliano
suoi capitani con altre prodezze liberarono
in fine da quei Barbari le provincie
dell'imperio. Ebbe parte in tali
imprese anche <i>Claudio</i>, che fu dipoi imperadore;
e i due primi generali divisando
fra loro come si potesse sollevar
la repubblica dall'inetto e crudel governo
di Gallieno, misero per tempo gli
occhi sopra di esso Claudio per adornarlo
della porpora imperiale. Diedero
probabilmente la spinta a questi lor disegni
l'essere, a mio credere, succeduto
in questi tempi ciò che narra Trebellio
Pollione <span class="fnote">[Trebellius Pollio, in Gallien.]</span> con dire, che quando si credeva
che Gallieno fosse ito coll'esercito
per cacciare i Barbari, egli si fermò ad
Atene per la vanità di prendere la cittadinanza
di quell'illustre città, di esercitar
ivi la carica di arconte, cioè del magistrato
supremo, di essere arrolato fra
i giudici dell'Areopago, e di assistere a
tutti i loro sagrifizii, con vitupero della
dignità imperiale. Poco fa ho detto, potersi
dubitare che non accadesse verso
questi tempi la presa e l'incendio di Atene.
Viene maggiormente confermato
questo dubbio dall'andata colà di Gallieno.
<span class="pagenum"><a name="Page_932" id="Page_932"></a>[932]</span>
Questa ridicola gloria, questa trascuratezza
de' pubblici affari nel bisogno,
in cui si trovavano allora le provincie
romane, fece perdere ai soldati la pazienza
e il rispetto verso di un principe sì
disattento e vile, e trattar fra loro di
eleggere un degno imperador di Roma.
Lo seppe Gallieno, cercò di placarli, e
non potendo, ne fece uccidere qualche
migliaio: risoluzione che indusse anche
i generali a desiderar e procurare la di
lui rovina, come vedremo all'anno seguente.
</p>

<hr />

<h2 class="hidden"><a name="CCLXVIII" id="CCLXVIII"></a>CCLXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCLXVIII</span>. Indizione <span class="scp">I</span>.</td>
  </tr>
  <tr>
    <td><span class="sc">Dionisio</span> papa 10.</td>
  </tr>
  <tr>
    <td><span class="sc">Claudio</span> II imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Paterno</span> per la seconda volta e
<span class="sc">Mariniano</span>.
</p>

<p>
Non si crede che questo <i>Paterno</i> console
fosse quello stesso che nell'anno
precedente esercitò il consolato ordinario,
perchè non solevano le persone private
goder quella insigne dignità due
anni di fila, come talor facevano gli Augusti.
<i>Petronio Volusiano</i> bensì, stato
prefetto di Roma nell'anno precedente,
continuò in quella carica anche nel presente.
Abbiam parlato di sopra di <i>Manio
Acilio Aureolo</i>, generale della cavalleria
romana nell'Illirico, uomo di gran
valore nell'armi. Ribellossi anch'egli, al
pari di tanti altri, contro al disprezzato
Gallieno; e chi si attiene a Trebellio Pollione <span class="fnote">[Trebellius Pollio, in Gallien.]</span>,
mette la di lui rivolta sino nell'anno
201. Ma di gran lunga maggior
apparenza di verità ha il racconto di
Zosimo <span class="fnote">[Zosimus, lib. 1.]</span>, seguitato da Zonara <span class="fnote">[Zonaras, in Annalibus.]</span>, che
riferisce all'anno precedente l'aver egli
preso il titolo d'<i>imperadore</i>. Allorchè
Gallieno si trovava nella Mesia, o pur
nella Grecia, per timore che <i>Postumo</i> imperadore,
o sia tiranno nelle Gallie, o
<span class="pagenum"><a name="Page_933" id="Page_933"></a>[933]</span>
pur chi era succeduto a lui, non profittasse
della di lui lontananza, ordinò ad
<i>Aureolo</i> di venir colle sue milizie a Milano,
e di far abortire i disegni di chi
governava le Gallie. Venne <i>Aureolo</i>, e
meglio chiarito del discredito in cui era
Gallieno, e che le Gallie per la morte di
Postumo e per le mutazioni seguite, invece
di dar gelosia all'Italia, pareano
esposte ad essere vinte, credette essere
questo il tempo di salire sul trono. Ne
pervennero gli avvisi a Gallieno, che, conosciuta
la gravità del pericolo, a gran
giornate se ne tornò in Italia, e a dirittura
marciò contra di Aureolo <span class="fnote">[Aurelius Victor, in Epitome.]</span>. Avendolo
sconfitto e ferito in un fatto d'armi,
l'obbligò a ritirarsi a Milano, città che
appresso fu da lui assediata <span class="fnote">[Zonaras, in Annalibus.]</span>. Accadde
in occasion di quella battaglia,
che l'imperadrice <i>Cornelia Salonina</i> corse
pericolo di essere presa da' nemici;
perchè avendo essi osservato come poca
guardia si faceva nel campo di Gallieno,
arrivarono fino al padiglione di lui, dove
dimorava essa imperadrice. Trovavasi
ivi per avventura un soldato, il qual
era dietro a cucire una sua veste. Costui,
al comparir dei nemici, dato di
piglio allo scudo e allo stocco, con tal
ferocia due ne percosse, che gli altri
giudicarono meglio di retrocedere. Intanto
venne a rinforzar l'esercito di
Gallieno Marziano generale, ch'egli avea
lasciato nella Mesia, o nella Tracia contra
de' Goti. <i>Eracliano</i> prefetto del pretorio
vi giunse anch'egli con della cavalleria.
Zonara il chiama non Eracliano,
ma Aureliano, il quale fu poi imperadore.
</p>

<p>
Ora questi generali, invece di condurre
a fine l'assedio di Milano, piuttosto
andavano concertando di levar dal
mondo il malvoluto Gallieno <span class="fnote">[Trebellius Pollio, in Gallien.]</span>. Ne
diede <i>Marziano</i> l'incumbenza a <i>Cecrope</i>,
o <i>Cecropio</i>, capitano de' Dalmatini, uomo
coraggioso, che arditamente prese
l'impegno, con lusingarsi di poter egli
<span class="pagenum"><a name="Page_934" id="Page_934"></a>[934]</span>
essere assunto all'imperio. Ma qui, secondo
il solito, discordano fra loro gli
scrittori. Aurelio Vittore <span class="fnote">[Aurelius Victor, in Epitome.]</span> scrive che
<i>Aureolo</i>, vedendosi a mal partito, ebbe
maniera di contraffare una lettera o
carta, come scritta da Gallieno, in cui
erano notati i principali uffiziali della
armata, che egli intendeva di voler far
morire quasi suoi traditori. Questa carta,
trovata dagl'interessati, gli spronò a
rimediare al proprio pericolo colla morte
di Gallieno. <i>Marziano</i> ed Eracliano
furono i principali de' congiurati; <i>ma</i>
non nega Trebellio Pollione <span class="fnote">[Trebellius Pollio, in Claud.]</span> che anche
<i>Claudio</i> non tenesse mano a questo
trattato. Sembra nondimeno più verisimile
il dirsi da Zonara <span class="fnote">[Zonaras, in Annalibus.]</span>, che avendo
molto prima quegli uffiziali tramata la
congiura contro di Gallieno, ed essendo
traspirata questa mina, eglino si affrettarono
ad eseguirla; e la maniera
fu la seguente. Una notte mentre Gallieno
cenava, o pure se n'era ito a dormire,
Eracliano e Cecrope comparvero
affannati a dirgli che Aureolo con tutte
le sue forze faceva una sortita. Gallieno
spaventato si fa tosto armare, e,
montato a cavallo, esce dalla tenda,
movendo all'armi le soldatesche. In quella
confusione ed oscurità Cecrope se gli
appressò e l'uccise. Altri vogliono, che
un dardo scagliato non si sa da chi gli
levasse la vita; ed altri ch'egli fosse
morto in letto. Non merita certo fede il
dirsi da Aurelio Vittore <span class="fnote">[Aurelius Victor, in Epitome.]</span>, che Gallieno
ferito inviasse prima di morire le insegne
imperiali a <i>Claudio</i>, soggiornante
allora in Pavia. Comunque sia, questo
miserabil fine ebbe la vita di <i>Gallieno</i>;
e posciachè la nuova d'essere stato dipoi
eletto imperadore <i>Claudio</i> <span class="fnote">[Trebellius Pollio, in Claudio.]</span>, si
seppe in Roma nel dì 24 di marzo, da
ciò con sicurezza raccogliamo che la
morte di esso dovette succedere alquanti
giorni prima. Parimente sappiamo che
<span class="pagenum"><a name="Page_935" id="Page_935"></a>[935]</span>
<i>Valeriano</i> di lui fratello, il quale da alcuni
fu creduto, ma con poco fondamento,
ornato del titolo di <i>Cesare</i>, ed anche di
<i>Augusto</i>, e il giovine <i>Gallieno</i>, di lui figliuolo,
già dichiarato <i>Cesare</i>, restarono
involti in questo naufragio ed ammazzati
nelle vicinanze di Milano. V'ha chi li
tiene privati di vita in Roma. In somma
noi troviamo strapazzata di molto in
questi tempi la storia italiana, senza sapere
a chi attenerci senza pericolo di errare.
Aurelio Vittore <span class="fnote">[Aurelius Victor, in Epitome.]</span> aggiugne che
portata la nuova dell'ucciso Gallieno a
Roma, il popolo si sfogò con infinite imprecazioni
contra di lui; e il senato scaricò
l'odio suo contra de' suoi ministri
e parenti, <i>facendoli</i> precipitar giù per le
scale gemonie. Claudio succeduto nello
imperio, ordinò dipoi che non si recasse
molestia agli altri che aveano schivato il
primo furore della burrasca. E per far
conoscere o dar ad intendere ch'egli non
s'era mischiato nella morte di Gallieno,
mandò il di lui corpo, per quanto si crede,
a Roma, e comandò che un sì screditato
Augusto fosse messo nel numero
degli dii: il che si deduce da qualche rara
medaglia, dove gli è dato il titolo di divo.
Ma siamo noi ben certi, che antiche sieno
e legittime tutte le medaglie che si
chiamano rare e rarissime? Noi certo
non leggiamo che <i>Claudio</i> punisse alcuno
per la morte data ad esso Gallieno.
</p>

<p>
Dopo la tragedia di questo imperadore,
i soldati che l'aveano odiato vivo,
mostrarono di compiagnerlo estinto, e
ne facevano elogi, con apparenza di formar
una sedizione non già per vendicarlo,
ma con disegno di dare un gran sacco
in tal congiuntura a chi non se l'aspettava <span class="fnote">[Trebellius Pollio, in Gallieno.]</span>.
Per frenare la loro insolenza,
Marziano e gli altri generali si appigliarono
al solito lenitivo della moneta. Però
loro promisero venti pezzi d'oro per
testa, e non tardarono a sborsarli, perchè
Gallieno avea lasciato un ricco tesoro.
Questa rugiada smorzò tutto il loro
<span class="pagenum"><a name="Page_936" id="Page_936"></a>[936]</span>
fuoco, e concorsero anch'essi a dichiarar
<i>Gallieno</i> un tiranno, e ad accettar
<i>Claudio</i> per imperadore. Quanto a questo
principe, noi il troviamo nominato nelle
medaglie <span class="fnote">[Goltzius et Mediobarb., in Numismat.
Imperat.]</span> <i>Marco Aurelio Claudio</i>, e
non già <i>Flavio</i>, come l'intitola Trebellio
Pollione; ed oggidì vien comunemente
da noi conosciuto e mentovato col nome
di <i>Claudio II</i>, e più sovente di <i>Claudio
il Gotico</i>. Il suddetto Trebellio <span class="fnote">[Trebellius Pollio, in Claudio.]</span>, che si
sforzò di esaltarlo dappertutto, perchè
scriveva a <i>Costantino Augusto</i>, la cui
avola <i>Claudia</i> era stata figlia di <i>Crispo</i>
fratello di esso <i>Claudio</i>, tuttavia non seppe
trovare che la nobiltà del sangue fosse
un pregio di Claudio. Era egli nato nell'Illirico,
cioè nella Dalmazia o nella
Dardania, provincie d'esso Illirico, nell'anno
di Cristo 214, o nel 215, nel dì 10
di marzo. Le sue belle doti, le sue molte
virtù per la scala dei gradi militari il
portarono in fine all'imperio. S'egli avesse
moglie non si sa: certo non ebbe
figliuoli. Due erano i suoi fratelli, cioè
<i>Quintillo</i> che succedette a lui nell'imperio,
e <i>Crispo</i>, dal quale poco fa dissi discendente
per via di una sua figliuola
Costantino il Grande. <i>Costantina</i> ebbe
anche nome una di lui sorella. Sotto lo
imperador Decio cominciò egli la carriera
dei suoi onori; e creato tribuno
ebbe la guardia del passo delle Termopile,
e sotto Valeriano il comando della
quinta legione nella Soria, con salario
da generale; poscia il generalato dell'armi
in tutto l'Illirico. Trebellio Pollione
rapporta una lettera di Gallieno, in cui
mostra molto affanno dell'esser egli in
cattivo concetto di <i>Claudio</i>, e la premura
di placarlo; al qual fine spedì ancora
molti regali. La verità si è, che tutti gli
scrittori <span class="fnote">[Goltzius, et Mediob., in Numism. Imperat.
Victor, Eutropius, Zosimus.]</span>, e fin Zosimo, benchè nemico
di Costantino Augusto, confessano
che in questo personaggio concorrevano
<span class="pagenum"><a name="Page_937" id="Page_937"></a>[937]</span>
il valore, la prudenza, l'amore del pubblico
bene, la moderazione, l'abborrimento
al lusso ed altre nobili qualità,
che senza dubbio il rendevano degnissimo
dell'imperio, ed egli fu dipoi registrato
da ognuno fra i principi buoni
e gloriosi della repubblica romana.
</p>

<p>
Ora dappoichè tolto fu di vita Gallieno,
o sia, come vuol Trebellio <span class="fnote">[Trebellius Pollio, in Claudio.]</span>, che
<i>Marziano</i> ed <i>Eracliano</i> prefetto del pretorio,
avessero già fatto il concetto di
alzar <i>Claudio</i> al trono imperiale, o pure
che, tenuto il consiglio da tutta l'uffizialità,
di consenso comune ognun concorresse
nell'elezione di questo sì degno
suggetto, certo è ch'egli fu creato <i>imperadore</i>
con approvazione e gioia universale,
e massimamente dell'esercito,
perchè tutti riconoscevano in lui abilità
da poter rimettere in buono stato l'imperio
romano, lasciato in preda ad amici
e nemici dalla negligenza di Gallieno.
Allorchè s'intese in Roma l'assunzione
di questo principe, che non mancò di
parteciparla tosto con le lettere al senato,
le acclamazioni furono immense, strepitosa
la allegrezza del popolo. Gli atti d'esso
senato ci scuoprono i comuni desiderii
e le comuni speranze che il novello Augusto
liberasse l'Italia da <i>Aureolo</i>; la
Gallia e la Spagna da <i>Vittoria</i>, già madre
di Vittorino, e da <i>Tetrico</i> dichiarato quivi
imperadore (il che qualora sussistesse,
converrebbe differire sino all'anno
seguente la rovina di Vittoria e di Tetrico),
e l'Oriente da <i>Zenobia</i> regina
de' Palmireni e vedova di Odenato, la
quale non volea più dipendere dai romani
Augusti, e faceva da padrona nelle
provincie orientali dell'imperio. La prima
applicazione dell'Augusto Claudio
quella fu di abbattere il tuttavia resistente
<i>Aureolo</i> con dichiararlo tiranno
e nemico pubblico. Mandò ben esso
Aureolo messi a Claudio, pregandolo di
pace, ed esibendosi di far lega o patti
con lui; ma Claudio con gravità rispose,
<i>che queste erano proposizioni da fare
<span class="pagenum"><a name="Page_938" id="Page_938"></a>[938]</span>
ad un Gallieno</i> (simile ad Aureolo nei costumi
e timido) <i>e non già ad un par suo</i>.
Secondo Trebellio Pollione <span class="fnote">[Trebellius Pollio, in Trigint. Tyrann.,
cap. 10.]</span>, Aureolo
in una battaglia datagli da Claudio ad
un luogo che fu denominato il ponte di
Aureolo, oggidì Pontirolo, rimase sconfino
ed ucciso. Zosimo <span class="fnote">[Zosimus, lib. 1.]</span> all'incontro
narra ch'egli si arrendè, ma che i soldati,
già irritati contra di lui, gli levarono
la vita. Non conobbe Trebellio una
vittoria riportata in quest'anno da Claudio
Augusto contra degli Alamanni; ma
ne parla bene Aurelio Vittore <span class="fnote">[Aurelius Victor, in Epitome.]</span>. Costoro
probabilmente chiamati in soccorso
suo dal vivente Aureolo, erano
calati fin presso al lago di Garda nel Veronese.
Claudio tal rotta diede loro, che
appena la metà di sì sterminata moltitudine
si salvò con la fuga. Trovansi
medaglie <span class="fnote">[Mediobarbus, in Numismat. Imper.]</span>, nelle quali è appellato
<i>Germanico</i>, prima che <i>Gotico</i>, non perchè
i Goti fossero popoli della Germania
come ha creduto taluno, ma
bensì per la vittoria da lui riportata
degli Alamanni. Passò dipoi il novello
Augusto a Roma <span class="fnote">[Eumenes, in Panegyrico Costantini. Trebel.
Pollio, in Claudio.]</span>, dove ristabilì la
disciplina e il buon governo, ch'egli trovò
in uno stato deplorabile per la debolezza
di Gallieno. Formò delle buone
leggi, condannò vigorosamente i magistrati
che vendevano ai più offerenti
la giustizia, e frenò col terrore i cattivi.
Uso era stato, anzi abuso, per attestato
di Zonara <span class="fnote">[Zonaras, in Annalibus.]</span>, che alcuni dei
precedenti imperadori donavano anche
i beni altrui; e sotto Gallieno spezialmente
ciò s'era praticato: e lo stesso
Claudio possedeva uno stabile a lui
donato dal medesimo Augusto, appartenente
ad una povera donna. Ricorse
questa a Claudio, con dire nel memoriale,
che un uffiziale della milizia ingiustamente
<span class="pagenum"><a name="Page_939" id="Page_939"></a>[939]</span>
possedeva un suo campo. Claudio
accortosi che a lui andava la stoccata,
in vece di averselo a male, rispose:
<i>Essere ben di dovere, che Claudio imperadore</i>
(obbligato a far giustizia a tutti)
<i>restituisse ciò che Claudio uffiziale avea
preso</i>, senza badar molto alle leggi del
giusto. Sul fine di quest'anno si crede
che dopo insigni fatiche per la Chiesa di
Dio, terminasse i suoi giorni <i>Dionisio</i>
romano pontefice.
</p>

<hr />

<h2 class="hidden"><a name="CCLXIX" id="CCLXIX"></a>CCLXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCLXIX</span>. Indizione <span class="scp">II</span>.</td>
  </tr>
  <tr>
    <td><span class="sc">Felice</span> papa 1.</td>
  </tr>
  <tr>
    <td><span class="sc">Claudio</span> II imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Claudio Augusto</span> e
<span class="sc">Paterno</span>.
</p>

<p>
V'ha una o due iscrizioni, nelle
quali <i>Claudio</i> è chiamato <i>Console per
la seconda volta</i>. Non mi son io arrischiato
ad intitolarlo tale, perchè più
sono i monumenti, ne' quali egli si vede
puramente appellalo console. Questo
<i>Paterno</i>, se a lui si applica un'iscrizione
da me pubblicata <span class="fnote">[Thesaurus Novus Inscript., pag. 366, n. 1.]</span>, dovette essere
chiamato <i>Nonio Paterno</i>. Era in quest'anno
prefetto di Roma <span class="fnote">[Bucherius, de Cycl.]</span> <i>Flavio
Antiochiano</i>. Giacchè andava ben la faccenda
sotto un imperadore sì screditato,
come era Gallieno, aveano preso
gusto alle ruberie e ai saccheggi delle
provincie romane i Goti negli anni addietro;
in questo invitarono al medesimo
giuoco altre nazioni barbare, cioè
Ostrogoti, Gepidi, Virtinghi, Eruli, Peusini,
Trutungi ed altri di quei settentrionali
feroci popoli. Nell'anno presente
adunque si videro comparir di
nuovo costoro, compresi da molti antichi
sotto il nome di Goti o Gotti, a desolar
l'imperio romano. Può dubitarsi
di un errore nel testo di Zosimo <span class="fnote">[Zosimus, lib. 1, cap. 42.]</span>,
allorchè scrive che formarono una flotta
di seimila navi. Quando anche non fossero
<span class="pagenum"><a name="Page_940" id="Page_940"></a>[940]</span>
che barche, il numero par troppo
grande. Trebellio Pollione <span class="fnote">[Trebellius Pollio, in Claudio.]</span> non riferisce
se non due mille navi di que' Barbari.
E di più non ne conta Ammiano
Marcellino <span class="fnote">[Ammianus Marcellinus, Hist., lib. 31, c. 5.]</span> là dove fa menzione di
questi fatti. Ma sì Zosimo che Pollione
fanno ascendere il numero di coloro a
trecento venti mila persone combattenti,
senza contare i servi e le donne. La
prima scarica del loro furore fu contro
la città di Tomi, vicina alle bocche del
Danubio, da dove passarono a Marcianopoli,
città della Mesia. Da ammendue
respinti dopo varii combattimenti si rimisero
nei loro legni, e dal mar Nero
entrarono nello stretto di Bisanzio, dove
la corrente rapida delle acque, che urtava
quelle navi le une contra delle altre, ne
fece perir non poche insieme colla gente.
E non mancarono quei di Bisanzio di
far loro quanta guerra poterono. Dopo
avere <span class="fnote">[Zosimus, lib. 1, cap. 42. Trebellius Pollio,
in Claudio. Ammianus Marcellinus, Zonaras, in
Annalibus.]</span> inutilmente tentata la città di
Cizico, vennero nell'Arcipelago, e posero
l'assedio a Salonichi, o sia Tessalonica,
e a Cassandria. Aveano macchine proprie
per prendere città, e già pareano vicini
ad impadronirsi di ammendue, quando
venne lor nuova, che Claudio Augusto
s'appressava colle sue forze. Certo è che
<i>Claudio</i> dimorante in Roma, allorchè
intese questo gran diluvio di Barbari,
prese la risoluzione di andar in persona
ad incontrarli; e tuttochè si disputasse
da alcuni se fosse meglio il far guerra a
Tetrico, occupator della Gallia e della
Spagna, cioè delle migliori forze dello
imperio, che ai Goti e agli altri Tartari
rispose: <i>La guerra di Tetrico è mia propria,
ma quella de' Goti riguarda il pubblico</i>:
e però volle anteporre il pubblico al
privato bisogno. Zonara <span class="fnote">[Zonaras, in Annalib.]</span> in vece di
<i>Tetrico</i> mette <i>Postumo</i>, che era già, secondo
i nostri conti, morto. Or mentre egli
attendeva a fare un possente armamento
<span class="pagenum"><a name="Page_941" id="Page_941"></a>[941]</span>
per quella impresa, spedì innanzi <i>Quintillo</i>
suo fratello e con esso lui <i>Aureliano</i>,
al quale, per la maggior sperienza
negli affari della guerra, diede il principal
comando delle milizie nella Tracia e
nell'Illirico.
</p>

<p>
L'arrivo di questi due generali con
un poderoso corpo di gente quel fu
che persuase ai Goti di abbandonar l'assedio
di Salonichi, e di gittarsi alla Pelagonia
e Peonia, dove la cavalleria dei
Dalmatini si segnalò con tagliare a pezzi
tremila di coloro. Di là passarono i Barbari
nell'alta Mesia, dove comparve ancora
l'Augusto <i>Claudio</i> colla sua armata <span class="fnote">[Trebellius Pollio, in Claudio.]</span>;
si venne ad una giornata campale, che
fu un pezzo dubbiosa. Piegarono in fine
i Romani, e fuggirono o fecero vista di
fuggire; ma ritornati all'improvviso
per vie disastrose addosso ai Barbari,
ne stesero morti sul campo cinquantamila,
riportando una nobilissima vittoria
d'essi. Quei che si salvarono colla
fuga voltarono verso la Macedonia, ma
assaliti dipoi in un sito dalla cavalleria
romana ed oppressi dalla fame, buona
parte lasciarono ivi le lor ossa; e il resto
veggendosi tagliata la strada, si ridussero
al monte Emo, dove fra mille stenti cercarono
di passare il verno. Ancor questi
li vedremo sterminati nell'anno seguente.
Se è vero ciò che racconta Zonara <span class="fnote">[Zonaras, in Annalibus.]</span>,
convien che una parte della lor flotta e
gente, staccata dal grosso dell'armata,
andasse a dare il guasto alla Tessalia
ed Acaia. Vi fecero gran danno, ma solamente
alle campagne, perchè le città
erano ben munite e in guardia, e seppero
ben difendersi. Tuttavia riuscì ai Barbari
di prendere quella di Atene, dove
raunati tutti i libri di quelle famose
scuole erano per farne un falò, se un
d'essi, più accorto degli altri, non gli
avesse trattenuti, dicendo che perdendosi
gli Ateniesi intorno a quelle bagattelle,
non avrebbono badato al mestier della
guerra, e più facile era il vincer essi
<span class="pagenum"><a name="Page_942" id="Page_942"></a>[942]</span>
che altri popoli. Questa disavventura di
Atene verisimilmente non altra è che la
raccontata di sopra all'anno 267. Aggiungono
gli storici, che i Barbari suddetti
tornando a navigare giunsero alle
isole di Creta e di Rodi, e fino in Cipri,
ma senza far impresa alcuna considerabile;
anzi, assaliti dalla peste, rimase
estinto un buon numero di loro. Altre
novità ebbe in questi tempi l'Oriente.
<i>Zenobia</i> regina dei Palmireni, dominante
nella Siria, scosso ogni rispetto ed ogni
suggezione al romano imperio, rivolse i
pensieri ad aggrandire il suo dominio
colla conquista dell'Egitto <span class="fnote">[Zosimus, lib. 1, cap. 44.]</span>, mantenendo
ivi a questo fine corrispondenza
con <i>Timagene</i>, nobile di quel paese.
Spedì colà <i>Zabda</i> suo generale con una
armata di settantamila persone tra Palmireni
e Soriani, il quale, data battaglia
a cinquantamila Egiziani venutigli all'incontro,
gli sbaragliò: vittoria che si tirò
dietro l'ubbidienza di tutto quel ricco
paese. Zabda, lasciato in Alessandria un
presidio di cinque mila armati, se ne
tornò in Soria. Trovavasi in quelle parti
<i>Probo</i> o sia <i>Probato</i> con una flotta per
dar la caccia ai corsari. Questi, udite
le mutazioni dell'Egitto, verso là indirizzò
le prore, ed ammassate quelle
soldatesche che potè, sì dell'Egitto che
della Libia, scacciò la guarnigion Palmirena
da Alessandria, e fece tornar lo
Egitto sotto il comando de' Romani. Ma
non rallentò Zenobia gli sforzi suoi <span class="fnote">[Trebellius Pollio, in Claudio.]</span>.
Rispedì colà con nuovo esercito Zabda
e Timagene, che furono sì bravamente
ricevuti e combattuti da Probo e dai
popoli di Egitto, che ne andarono sconfitti;
ed era terminata la scena, se
Probo non avesse occupato un sito
presso Babilonia di Egitto, per tagliare
il passo a duemila Palmireni. Ma Timagene
ch'era con loro, siccome più
pratico del paese, essendosi impadronito
della montagna, con tal forza piombò
sopra gli Egiziani, che li mise in rotta.
<span class="pagenum"><a name="Page_943" id="Page_943"></a>[943]</span>
Probo par questo di sua mano si diede
la morte, e l'Egitto tornò in potere
di Zenobia <span class="fnote">[Joannes Malala, in Chronogr.]</span>. Claudio Augusto, perchè
impegnato nella guerra dei Goti,
non poteva attendere a questi affari,
siccome nè pure alle Gallie occupate da
<i>Tetrico</i> <span class="fnote">[Eumenes, in Panegyr. Constant.]</span>, il quale in questi tempi tenne
per sette mesi assediata la città di
Autun che non voleva ubbidirlo, e colla
forza in fine la sottomise. Al defunto
papa <i>Dionisio</i> succedette sul principio di
quest'anno <i>Felice</i> nella sedia di san Pietro <span class="fnote">[Blanchinius, ad Anastasium.]</span>.
</p>

<hr />

<h2 class="hidden"><a name="CCLXX" id="CCLXX"></a>CCLXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="sc">Cristo</span> <span class="scp">CCLXX</span>. Indizione <span class="scp">III</span>.</td>
  </tr>
  <tr>
    <td><span class="sc">Felice</span> papa 2.</td>
  </tr>
  <tr>
    <td><span class="sc">Claudio</span> II imperadore 3.</td>
  </tr>
  <tr>
    <td><span class="sc">Quintillo</span> imperadore 1.</td>
  </tr>
  <tr>
    <td><span class="sc">Aureliano</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Antioco</span> per la seconda volta e <span class="sc">Orfito</span>.
</p>

<p>
Il dirsi da me <i>Antioco</i> console <i>per la
seconda volta</i>, è fondato sopra un'iscrizione
da me data alla luce <span class="fnote">[Thesaurus Novus Inscript., pag. 366.]</span>, e sopra
i Fasti di Teone e di Eraclio, chiamati
fiorentini, ne' quali i consoli di quest'anno
son chiamati <i>Antioco per la seconda
volta</i> ed <i>Orfito</i> <span class="fnote">[Cuspinianus, Bucherius.]</span>. Fu nell'anno presente
prefetto di Roma <i>Flavio Antiochiano</i>:
il che bastò al Mezzabarba <span class="fnote">[Mediobarb., in Numismat. Imper.]</span> e al padre
Pagi <span class="fnote">[Pagius, in Crit. Baron.]</span>, per dar questo nome al console
suddetto. Ma non ho io osato per questo
di mutar il nome a noi somministrato
dai Fasti. Il resto de' Goti <span class="fnote">[Trebellius Pollio, in Claudio. Zosimus,
lib. 1, cap. 45.]</span> che avea
passato il verno fra molti patimenti nel
monte Emo, e per la peste andava sempre
più calando, venuta la primavera
tentò di aprirsi un cammino per tornarsene
al suo paese; ma essendo bloccati
que' Barbari da varii corpi dell'armata
<span class="pagenum"><a name="Page_944" id="Page_944"></a>[944]</span>
romana, bisognò farsi largo colle spade.
Alla fanteria romana toccò l'urto loro,
urto così gagliardo, che le fece voltar
le spalle, e ne restarono sul campo duemila.
Peggio anche andava, se non sopraggiungeva
la cavalleria spedita da
<i>Claudio Augusto</i>, che mise fine alla strage
de' suoi. Furono poi cotanto incalzati
i Goti dall'esercito romano, e ridotti
anche a mal partito dalla peste, che, deposte
l'armi, dimandarono di rendersi.
Molti di essi furono arrolati nelle legioni;
ad altri fu dato del terreno da coltivare;
alcuni pochi restarono in armi
sin dopo la morte di Claudio, di maniera
che di tanta gente pochissimi furono
coloro che potessero riveder le proprie
contrade. Rapporta Trebellio Pollione <span class="fnote">[Trebellius Pollio, in Claudio.]</span>
una lettera di Claudio Augusto, scritta a
<i>Brocco</i> comandante delle armi nell'Illirico,
in cui dice di aver annichilati trecento
ventimila Goti, affondate duemila
navi di essi, che i fiumi e i lidi erano
coperti di scudi, spade e picciole lance;
grande il numero de' carriaggi e delle
donne prese. Per così memorabil vittoria
a Claudio imperadore fu conferito il
titolo di <i>Gotico</i> o sia <i>Gottico</i> <span class="fnote">[Julianus, Oratione I.]</span>, che comparisce
in varie monete di lui <span class="fnote">[Goltzius et Mediobarb., in Numism. Imp.]</span>. Dal
medesimo Pollione <span class="fnote">[Trebellius Pollio, in Trigint. Tyrann.,
cap. 25.]</span> abbiamo aver
Claudio così ristretti gl'Isauri, da noi
veduti ribellati sotto Gallieno, che già
pensava d'averli colla corda al collo ai
suoi piedi, e di metterli poi nella Cilicia,
per togliere loro la comodità di nuove
ribellioni col vantaggio dell'aspre lor
montagne. Ma coloro continuarono nella
rivolta, non si sa se per ostinazione di essi,
ovvero per la morte sopraggiunta a Claudio.
Nè pur sappiamo se a quest'anno o
se all'antecedente appartenga la ribellione
ed esaltazione di <i>Censorino</i> al trono imperiale.
Costui, se crediamo a Trebellio
Pollione <span class="fnote">[Trebellius Pollio, in Censorino et Tito.]</span> il quale è solo a parlarne,
<span class="pagenum"><a name="Page_945" id="Page_945"></a>[945]</span>
due volte era stato console, due volte
prefetto del pretorio, tre prefetto di Roma
ed anche proconsole, consolare, legato
pretorio, ec. Vecchio era e zoppo
per una ferita a lui toccata nella guerra
di Valeriano contra de' Persiani. Prese
egli la porpora imperiale; non apparisce
in qual anno; è ignoto in qual luogo, se
non che quello storico nota esser egli
stato ucciso dai soldati medesimi che lo
aveano fatto imperadore, dopo sette giorni
d'imperio, alla guisa appunto de' funghi,
e che fu seppellito presso Bologna
con un epitaffio, in cui si riferivano tutti
i suoi onori, conchiudendo che egli era
stato felice in tutto fuorchè nell'essere
imperadore. Però tener si può, a mio
credere, per battuta alla macchia una
moneta riferita dal Mezzabarba <span class="fnote">[Mediob., in Numismat. Imperator.]</span>, dove
egli è chiamato <i>Appio Claudio Censorino</i>,
e coll'anno terzo dell'imperio. I parenti
di costui duravano ai tempi di Costantino
il Grande, e per odio verso Roma
andarono ad abitar <span class="fnote">[Trebellius Pollio, in Censorino et Tito.]</span> nella Tracia e
nella Bitinia. Purchè s'abbia a prestar
fede a Giovanni Malala <span class="fnote">[Joannes Malala, Chronogr.]</span>, che fra non
poche verità a noi conservate ha mischiato
molte favole, in questi tempi la regina
<i>Zenobia</i> occupò l'Arabia, stata fin qui
ubbidiente ai Romani, con uccidere il
loro governatore <i>Trasso</i> (forse <i>Crasso</i>,
perchè questo non par cognome romano),
mentre l'imperador Claudio dimorava
in Sirmio, città della Pannonia.
</p>

<p>
Quivi appunto si trovava questo Augusto,
quando egli terminò colla vita il
suo corto, ma glorioso imperio <span class="fnote">[Euseb., in Chron. Joannes Malala, Chronogr.
Zonaras, in Annalibus.]</span>. I
Goti, da lui sì felicemente vinti, fecero
le lor vendette, coll'attaccar la peste
all'armata romana; e un malore sì micidiale
passò alla persona del medesimo <span class="fnote">[Trebellius Pollio, in Claudio.]</span>
Claudio imperadore, e il rapì dal
mondo. S'è disputato intorno al mese
<span class="pagenum"><a name="Page_946" id="Page_946"></a>[946]</span>
in cui egli morì <span class="fnote">[Petavius et Noris. Pagius et alii.]</span>. Dal Tillemont <span class="fnote">[Tillemont, Mémoires des Empereurs.]</span>
vien creduto morto nell'aprile di questo
anno, e più verisimile a me sembra la
di lui opinione. Il Noris e il Pagi, perchè
si trova una legge <span class="fnote">[L. 2, tit. 23, C. de divers. rescript.]</span> col nome di Claudio,
data nel dì 26 di ottobre dell'anno
presente, la qual potrebbe esser fallata,
come sono tant'altre, han tenuto
ch'egli circa il fine di quel mese cessasse
di vivere. Certo è almeno presso gli
eruditi che in quest'anno succedette la
morte sua, compianta da tutti, e massimamente
dal senato romano <span class="fnote">[Eutrop. Aurel. Vict. Trebellius Pollio.
Zosimus.]</span>, il quale
gli decretò uno scudo, o sia un busto, e
una statua d'oro, che furono messi per
suo onore nella curia del Campidoglio,
e, secondo la folle superstizion de' pagani,
se ne fece un dio. In quest'anno ancora
diede fine al suo vivere <i>Plotino</i> <span class="fnote">[Porphyrius, in Vita Plotini.]</span>,
famoso filosofo platonico, le cui opere
son giunte fino a' dì nostri. Chiaramente
scrive Trebellio Pollione <span class="fnote">[Trebellius Pollio, in Claud.]</span>, che dopo
la morte di Claudio fu creato imperadore
<i>Marco Aurelio Claudio Quintillo</i> (che così
il troviamo appellato nelle medaglie <span class="fnote">[Mediobarb., in Numismat. Imperat.]</span>),
fratello del medesimo defunto Claudio,
dimorante in Aquileia, e non già vivente
Claudio, come ha creduto taluno. Questo
<i>Quintillo</i>, che Eutropio <span class="fnote">[Eutrop., in Breviar.]</span> dice approvato
dal senato, era ben conosciuto
per uomo dabbene e molto affabile, ma,
secondo Zonara <span class="fnote">[Zonaras, in Annalibus.]</span>, peccava di semplicità,
nè avea spalle per sì gran fardello;
e però non si sa ch'egli facesse azione
od impresa alcuna degna d'osservazione.
Per sua disavventura avvenne che <i>Aureliano</i>,
il più accreditato uffiziale che si
trovasse nell'armata acquartierata in
Sirmio, fu proclamato quasi nello stesso
tempo <i>Imperadore</i> con universal consentimento
<span class="pagenum"><a name="Page_947" id="Page_947"></a>[947]</span>
di que' soldati <span class="fnote">[Zosimus, lib. 1, cap. 47. Zonaras, in Annalibus.]</span>. Portata questa
nuova in Italia, grande strepito fece,
considerando ognuno le qualità eminenti
di questo eletto, superiori senza paragone
a quelle di Quintillo, e la forza dell'armata
che accompagnava l'elezione
stessa. Da questa novità procedette la
morte del medesimo Quintillo nella suddetta
città d'Aquileia. Vi ha <span class="fnote">[Joannes Malala, Chronogr.]</span> chi il
dice rapito da una malattia. Trebellio
Pollione <span class="fnote">[Trebellius Pollio, in Gallieno.]</span> con altri <span class="fnote">[Aurelius Victor, in Epitome. Eutrop.,
in Breviar.]</span> apertamente
cel rappresenta ucciso da' soldati, e Zosimo <span class="fnote">[Zosimus, lib. 1, cap. 47.]</span>
tiene, che conoscendosi evidente
la di lui caduta, i suoi stessi parenti
il consigliarono a cedere con darsi la
morte; al qual partito si appigliò con farsi
tagliar le vene. Diciassette soli giorni di
imperio a lui son dati dal suddetto Pollione,
da Eutropio, Eusebio <span class="fnote">[Eusebius, in Chronic.]</span> e Zonara <span class="fnote">[Zonaras, in Annalib.]</span>;
venti da Vopisco <span class="fnote">[Vopiscus, in Aurel.]</span>. Zosimo
scrive ch'egli regnò pochi mesi; e tante
medaglie <span class="fnote">[Mediobarb., in Numismat. Imperat.]</span> restanti di lui pare che persuadano
non essere stato sì breve il suo
regno. Intanto è fuor di dubbio che
<i>Aureliano</i> restò solo sul trono, ed approvato
con gran plauso dal senato romano.
Noi il vedremo uno de' più gloriosi
ed insieme aspri imperadori; e di uomo
tale avea ben bisogno allora la romana
repubblica, lacerata da' suoi stessi figliuoli,
e più ancora malmenata dalle potenze
straniere. Nè tardò già Aureliano a mettere
in esercizio il suo valore con belle
imprese, le quali se fossero succedute
tutte nell'anno presente, come pensò il
Tillemont <span class="fnote">[Tillemont, Mémoires des Empereurs.]</span>, non al fine di ottobre, ma
all'aprile di quest'anno, si dovrebbe
riferire la morte di Claudio, e l'assunzione
all'imperio dello stesso Aureliano.
<span class="pagenum"><a name="Page_948" id="Page_948"></a>[948]</span>
Ma il padre Pagi <span class="fnote">[Pagius, in Crit. Baron.]</span> ne attribuisce una
parte all'anno seguente; e veramente
ci troviam qui sprovveduti di lumi per
assegnare il preciso tempo di que' fatti:
fatti nondimeno certi, de' quali mi riserbo
ad esporre unitamente la serie nell'anno
che viene.
</p>

<hr />

<h2 class="hidden"><a name="CCLXXI" id="CCLXXI"></a>CCLXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCLXXI</span>. Indizione <span class="scp">IV</span>.</td>
  </tr>
  <tr>
    <td><span class="sc">Felice</span> papa 5.</td>
  </tr>
  <tr>
    <td><span class="sc">Aureliano</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Domizio Aureliano Augusto</span> e
<span class="sc">Basso</span> per la seconda volta.
</p>

<p>
Il padre Pagi, il Relando ed altri ci
danno <i>Aureliano</i> imperadore <i>console per
la seconda volta</i>, ma con fondamenti
poco stabili, a mio credere. Si suppone
che Aureliano nell'anno 259 fosse console
sostituito; e di questo niuna certezza
apparisce. Sono citate due iscrizioni;
l'una ligoriana, pubblicata dal
Reinesio <span class="fnote">[Reinesius, Inscription., pag. 387.]</span>, e l'altra data alla luce dal
Relando <span class="fnote">[Reland., in Fast. Consul.]</span>, e presa dal Gudio; cioè
due monumenti che patiscono varie eccezioni,
e vengono da fonti che non possono
servire a darci limpida e sicura la
verità. All'incontro tutti i Fasti consolari
antichi ci presentano sotto l'anno
corrente <i>Aureliano console</i>, ma senza
la nota del consolato secondo. Altrettanto
troviamo nelle iscrizioni di questo
o de' seguenti anni, tutte conformi in
mettere questo pel primo consolato di
Aureliano. Una anch'io ne ho prodotta <span class="fnote">[Thesaurus Novus Inscript., pag. 367, n. 1.]</span>
non diversa dalle altre. <i>Pomponio
Basso</i> fu creduto dal Panvinio <span class="fnote">[Panvin., in Fast. Consul.]</span> il secondo
console, perchè sotto Claudio si
truova un riguardevol senatore di questo
nome: conghiettura troppo debole.
Dai susseguenti illustratori de' Fasti vien
egli chiamato <i>Numerio</i> o pur <i>Marco Ceionio
Virio Basso</i>; ma con aver succiato
<span class="pagenum"><a name="Page_949" id="Page_949"></a>[949]</span>
nomi tali dalle due suddette non affatto
sicure iscrizioni. Per altro si truova un
<i>Ceionio Basso</i> <span class="fnote">[Vopiscus, in Aurelian.]</span>, a cui Aureliano scrisse
una lettera, ma senza segno ch'egli
fosse stato console. Il perchè a maggior
precauzione non l'ho io appellato
se non col solo cognome di <i>Basso</i>. L'imperador
novello Aureliano nelle monete <span class="fnote">[Mediobarb., in Numismat. Imper.]</span>
parlanti di lui vien chiamato <i>Lucio
Domizio Aureliano</i>. Si può dubitare che
sia un fallo in alcune l'esser chiamato
<i>Claudio Domizio Aureliano</i>, e che in vece
d'IMP. CL. DOM., ec., s'abbia a leggere
IMP. C. L. DOM., cioè <i>Cesare Lucio</i>,
ec., come nell'altre. Il cardinal Noris
e il padre Pagi credettero che la vera
sua famiglia fosse la <i>Valeria</i>, perchè,
scrivendogli una lettera Claudio imperadore,
il chiama <i>Valerio Aureliano</i>, e
nell'iscrizione ligoriana, che dissi pubblicata
dal Reinesio, egli porta il medesimo
nome. Ma se fosse guasto il testo
di Vopisco <span class="fnote">[Vopiscus, in Aurelian.]</span>? Poichè quanto a quella
iscrizione, torno a dire ch'essa non è atta
a decidere le controversie. Tanto nelle
medaglie che nelle antiche iscrizioni,
altro nome, siccome dissi, non vien dato
a questo imperadore, che quello di <i>Lucio
Domizio Aureliano</i>, e a questo conviene
attenersi. E se altri <span class="fnote">[Stampa, ad Fast. Consul.]</span> il chiama
Flavio Claudio Valerio, non v'è obbligazione
di seguitarlo. Non ebbe difficoltà
Vopisco di confessare che <i>Aureliano</i> sortì
nascita bassa ed oscura nella città di
Sirmio, ovvero nella Dacia Ripense. Ma
si fece egli largo colla sua prudenza e
valore nella milizia, e di grado in grado
salendo, sempre più guadagnò di plauso
e di credito. Bello era il suo aspetto,
alta la statura, non ordinaria la robustezza.
Nel bere, mangiare e in altri
piaceri del corpo, in lui si osservava
una gran moderazione <span class="fnote">[Vopiscus, in Aurelian.]</span>. La sua severità
e il rigore nella militar disciplina,
quasi andava all'eccesso. Denunziato a
<span class="pagenum"><a name="Page_950" id="Page_950"></a>[950]</span>
lui un soldato che avea commesso adulterio
colla moglie del suo albergatore,
ordinò che si piegassero due forte rami
d'un albero, all'un de' quali fosse legato
l'un piede del delinquente, e l'altro
all'altro, e che poi si lasciassero andare
i rami. Lo spettacolo di quel misero
spaccato in due parti gran terrore infuse
negli altri. Ebbe principio la fortuna
sua sotto Valeriano Augusto; Gallieno
ne mostrò altissima stima; e più di lui
Claudio. In varie cariche militari riportò
vittorie contra de' Franchi, de' Sarmati,
de' Goti. Teneva mirabilmente in briglia
le sue soldatesche, e, ciò non ostante,
sapea farsi amare dalle medesime. Merita
d'essere qui rammentata una lettera
di lui, scritta ad un suo luogotenente,
ove dice: <i>Se vuoi essere tribuno, anzi,
se t'è caro di vivere, tieni in dovere le
mani de' soldati. Niun d'essi rapisca i
polli altrui, niuno tocchi le altrui pecore.
Sia proibito il rubar le uve, il far danno
ai seminati, e l'esigere dalla gente olio,
sale e legna, dovendo ognuno contentarsi
della provvisione del principe. Si hanno
i soldati a rallegrar del bottino fatto
sopra i nemici, e non già delle lagrime
de' sudditi romani. Cadauno abbia l'armi
sue ben terse, le spade ben aguzze
ed affilate, e le scarpe ben cucite. Alle
vesti fruste succedono le nuove. Mettano
la paga nella tasca, e non già
nell'osteria. Ognun porti la sua collana,
il suo anello, il suo bracciale, e nol
venda o giuochi. Si governi e freghi
il cavallo, ed il giumento per le bagaglie;
e così ancora il mulo comune
della compagnia; e non si venda la
biada lor destinata. L'uno all'altro presti
aiuto, come se fosse un servo. Non
han da pagare il medico. Non gettino
il danaro in consultar indovini. Vivano
costantemente negli alloggi, e se attaccheran
lite, loro non manchi un regalo
di buone bastonate.</i> Bene sarebbe che
alcun generale od uffiziale de' nostri
tempi studiasse questa sì lodevol lezione,
saputa dai gentili, e talvolta ignorata
<span class="pagenum"><a name="Page_951" id="Page_951"></a>[951]</span>
dai cristiani. Moglie di Aureliano imperadore
fu <i>Ulpia Severina</i>, la quale non si
sa che procreasse altro che una figliuola,
i cui discendenti viveano a' tempi di
Vopisco.
</p>

<p>
Ora da che fu creato imperadore
<i>Aureliano</i>, se dice il vero Zosimo <span class="fnote">[Zosimus, lib. 1, cap. 48.]</span>,
egli sen venne a Roma, e, dopo aver
quivi bene assicurata la sua autorità,
di colà mosse, e per la via d'Aquileia
passò nella Pannonia, che era gravemente
infestata dagli Sciti, o sia dai
Goti. Mandò innanzi ordine che si ritirassero
nelle città e ne' luoghi i viveri
e i foraggi, affinchè la fame fosse la
prima a far guerra ai nemici. Comparvero,
ciò non ostante, di qua dal Danubio
i Barbari, e bisognò venire ad
un fatto d'armi. Senza sapersi chi restasse
vincitore, la sera separò le armate,
e fatta notte, i nemici si ritirarono
di là dal fiume. La seguente mattina
ecco i loro ambasciatori ad Aureliano
per trattar di pace. Se la
concludessero, nol dice Zosimo: e
sembra che no, perchè partito Aureliano,
e lasciato un buon corpo di gente in
quelle parti, furono alcune migliaia di
que' Barbari tagliate a pezzi. Il motivo
per cui si mise in viaggio Aureliano, fu
la minaccia de' popoli, che Vopisco <span class="fnote">[Vopiscus, in Aurelian.]</span>
chiama Marcomanni, e Desippo <span class="fnote">[Dexippus, de Legat., tom. I Hist. Byzantin.]</span> storico
Giutunghi, di calare in Italia; se
pur de' medesimi fatti e popoli parlano
i suddetti due scrittori. Secondo Desippo,
Aureliano, portatosi al Danubio contro
ai Giutunghi Sciti, diede loro una
sanguinosa rotta; e, passato anche il
Danubio, fu loro addosso, e ne fece un
buon macello, talmente che i restanti
mandarono deputati ad Aureliano per
chieder pace. Fece Aureliano metter
in armi e in ordinanza il suo esercito,
e per dare a quei Barbari una
idea della grandezza romana, vestito di
porpora andò a sedere in un alto trono
<span class="pagenum"><a name="Page_952" id="Page_952"></a>[952]</span>
in mezzo del campo, con tutti gli uffiziali
a cavallo, divisi in più schiere
intorno a lui, e colle bandiere ed insegne,
portanti l'aquile d'oro e le immagini
del principe poste in fila dietro
al suo trono. Parlarono que' deputati
con gran fermezza, chiedendo la pace,
ma non da vinti; rammentando allo
imperadore ch'erano giornaliere le fortune
e sfortune nelle guerre; ed esaltando
la loro bravura, giunsero a dire
d'aver quaranta mila cavalieri della sola
nazion de' Giutunghi, ed anche maggior
numero di fanti, e d'esser nondimeno
disposti alla pace, purchè loro si dessero
i regali consueti, e quell'oro ed
argento che si praticava prima d'aver
rotta la pace. Aureliano con gravità
loro rispose, che dopo aver eglino col
muover guerra mancato ai trattati, non
conveniva loro il dimandar grazie e presenti;
e toccare a lui, e non a loro, il
dar le condizioni della pace; che pensassero
a quanto era avvenuto ai trecento
mila Sciti, o Goti, che ultimamente
aveano osato molestar le contrade dell'Europa
e dell'Asia; e che i Romani
non sarebbono mai soddisfatti, se non
passavano il Danubio, per punirli nel
loro paese. Con questa disgustosa risposta
furono rimandati quegli ambasciatori.
Per attestato del medesimo
Desippo <span class="fnote">[Dexippus, de Legat., tom. I Hist. Byzantin.]</span>, autore poco lontano da
questi tempi, anche i Vandali mossero
guerra al romano imperio, gente anche
essi della Tartaria; ma una gran
rotta loro data dall'esercito fece ben
tosto smontare il loro orgoglio, ed inviar
ambasciatori ad Aureliano per
far pace e lega. Volle Aureliano udire
intorno a ciò il parere dell'armata;
e la risposta generale fu, che avendo
que' Barbari esibite condizioni onorevoli,
ben era il finir quella guerra.
Così fu fatto. Diedero i Vandali gli ostaggi
all'imperadore, e due mila cavalli
ausiliarii all'armata romana; gli altri se
<span class="pagenum"><a name="Page_953" id="Page_953"></a>[953]</span>
ne tornarono alle loro case con quiete.
E perchè cinquecento d'essi vennero dipoi
a bottinar nelle terre romane, il re
loro, per mantenere i patti, li fece tutti
mettere a fil di spada.
</p>

<p>
Mentre si trovava Aureliano impegnato
contra d'essi Vandali, ecco
giugnergli nuova che una nuova armata
di Giutunghi era in moto verso
l'Italia. Mandò egli innanzi la maggior
parte dell'esercito suo, e poscia col
resto frettolosamente anch'egli marciò
per impedire la lor calata; ma non fu
a tempo. Costoro più presti di lui penetrarono
in Italia, e recarono infiniti
mali al distretto di Milano. Vopisco <span class="fnote">[Vopiscus, in Aurelian.]</span>
li chiama Svevi, Sarmati, Marcomanni,
e si può temere che sieno confuse le
azioni, e replicate le già dette di sopra.
Comunque sia, per le cose che succederono,
convien dire che non fossero
lievi le forze e il numero di costoro.
E si sa che, avendo voluto Aureliano
con tutto il suo sforzo assalire que' Barbari
verso Piacenza, costoro si appiattarono
nei boschi, e poi verso la sera
si scagliarono addosso ai Romani con
tal furia, che li misero in rotta e ne fecero
sì copiosa strage, che si temè perduto
l'imperio. In oltre si sa che questi
loro pregressi tal terrore e costernazione
svegliarono in Roma, che ne seguirono
varie sedizioni, le quali, aggiunte agli
altri guai, diedero molta apprensione
e sdegno ad Aureliano. Scrisse egli allora
al senato, riprendendolo perchè
tanti riguardi, timori e dubbii avesse a
consultar i libri sibillini in occasione di
tanta calamità e bisogno, <i>quasi che</i> (son
parole della sua lettera) <i>essi fossero in
una chiesa di cristiani, e non già nel tempio
di tutti gli dii</i>. Il decreto di visitare
i libri d'esse Sibille fu steso nel dì 11
di gennaio, cioè, secondo il padre Pagi <span class="fnote">[Pagius, in Critic. Baron.]</span>,
nel gennaio dell'anno presente.
Ma non può mai stare che Aureliano,
come pensa il medesimo Pagi, fosse
<span class="pagenum"><a name="Page_954" id="Page_954"></a>[954]</span>
creato imperadore in Sirmio sul principio
di novembre dell'anno prossimo
passato, e che egli venisse a Roma, tornasse
in Pannonia, riportasse vittorie in
più luoghi al Danubio, e dopo aver
seguitato gli Alamanni, o vogliam dire
i Marcomanni e Giutunghi, mandasse gli
ordini suddetti a Roma: il tutto in due
soli mesi. Chi sa come gl'imperadori
non marciavano per le poste, ma con
gran corte, guardie e milizie, conosce
tosto che di più mesi abbisognarono
tante imprese. Però convien dire che
Aureliano, siccome immaginò il Tillemont <span class="fnote">[Tillemont, Mémoires des Empereurs.]</span>,
fu creato imperadore nello
aprile dell'anno precedente, in cui fece
più guerre; o pure che la calata in
Italia dei Barbari appartiene all'anno
presente, per la qual poi nel dì 11 di
gennaio dell'anno susseguente vennero
consultati in Roma i libri creduti delle
Sibille, nei quali si trovò che conveniva
far molti sacrifizii crudeli, processioni
ed altre cerimonie praticate dalla
superstizion de' pagani. A noi basterà,
giacchè non possiamo accertare i tempi
di questi sì strepitosi avvenimenti, che
si rapporti il poco che sappiamo della
continuazione e del fine di tal guerra,
tutto di seguito. Abbiamo da Aurelio
Vittore <span class="fnote">[Aurelius Victor, in Epitome.]</span> (perchè Vopisco qui ci abbandona)
che Aureliano in tre battaglie
fu vincitore dei Barbari. L'una fu a
Piacenza, che dee essere diversa dalla
raccontata da Vopisco: altrimenti l'un
d'essi ha fallato. La seconda fu data
in vicinanza di Fano e del fiume Metauro,
segno che la giornata di Piacenza
era stata favorevole ai Barbari, per essersi
eglino inoltrati cotanto verso Roma.
La terza nelle campagne di Pavia,
che dovette sterminar affatto questi Barbari
turbatori della pace d'Italia: con
che ebbe felice fine questa guerra. Allora
Aureliano mosse alla volta di Roma i
suoi passi, non per portarvi l'allegrezza
d'un trionfo, ma per farvi sentire la
<span class="pagenum"><a name="Page_955" id="Page_955"></a>[955]</span>
sua severità, anzi crudeltà. Imperocchè <span class="fnote">[Vopiscus, in Aurel.]</span>,
pien di furore per le sedizioni
che nate ivi dicemmo, con voce che
fossero state tese insidie <span class="fnote">[Zosimus, lib. 1, cap. 49.]</span> a lui stesso
e al governo, condannò a morte gli
autori di quelle turbolenze. Vopisco,
tuttochè suo panegirista, confessa che
egli troppo aspra e rigorosa giustizia fece.
E tanto più ne fu biasimato, perchè non
perdonò nè pure ad alcuni nobili senatori,
fra' quali <i>Epitimio</i>, <i>Urbano</i> e <i>Domiziano</i>;
ancorchè di poco momento
fossero, e meritassero perdono alcuni
loro reati, e questi anche fondati nella
accusa di un sol testimonio. Prima era
forse amato Aureliano; da lì innanzi cominciò
ad essere solamente temuto; e
la gente dicea, non altro essere da desiderare
a lui che la morte, e <i>ch'egli
era un buon medico, ma che con mal
garbo curava i malati</i>. Anche Giuliano
Augusto <span class="fnote">[Julianus, de Caesarib.]</span> Apostata l'accusa di una
barbarica crudeltà, ed Aurelio Vittore <span class="fnote">[Aurelius Victor, in Epitome.]</span>
con Eutropio <span class="fnote">[Eutrop., in Breviar.]</span> cel rappresenta
come uomo privo di umanità e sanguinario,
avendo egli levato di vita fino un
figliuolo di sua sorella. Tal sua barbarie
pretende Ammiano <span class="fnote">[Ammianus Marcellinus, lib. 30 Histor.]</span> che si stendesse
sotto varii pretesti, spezialmente sopra i
ricchi, affine d'impinguar l'erario, restato
troppo esausto per le pazzie di
Gallieno; e in tal opinione concorre
anche Vopisco <span class="fnote">[Vopiscus, in Aurelian.]</span>. Fu in questi tempi
che Aureliano, considerata l'avidità dei
Barbari, già scatenati contra dell'imperio
romano <span class="fnote">[Idem, ibidem.]</span>, col consiglio del senato
prese la risoluzione di rifabbricar le
mura rovinate di Roma, per poterla difendere
in ogni evento di pericoli e guerre.
Idacio <span class="fnote">[Idacius, in Chronic.]</span> ne fa menzione sotto questo
anno. Ma Eusebio <span class="fnote">[Euseb., in Chronic.]</span>, Cassiodoro <span class="fnote">[Cassiodorus, in Chronico.]</span>
<span class="pagenum"><a name="Page_956" id="Page_956"></a>[956]</span>
ed altri mettono ciò più tardi. Nella
Cronica Alessandrina solamente se ne
parla all'anno seguente. Con questa
occasione certo è che Aureliano ampliò
il circuito di Roma, scrivendo Vopisco
che il giro d'essa città arrivò allora a
cinquanta miglia; opera sì grande nondimeno,
secondo Zosimo, fu solamente
terminata sotto <i>Probo Augusto</i>.
</p>

<hr />

<h2 class="hidden"><a name="CCLXXII" id="CCLXXII"></a>CCLXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCLXXII</span>. Indizione <span class="scp">V</span>.</td>
  </tr>
  <tr>
    <td><span class="sc">Felice</span> papa 4.</td>
  </tr>
  <tr>
    <td><span class="sc">Aureliano</span> imperadore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Quinto</span> e <span class="sc">Veldumiano</span> o sia <span class="sc">Veldumniano</span>.
</p>

<p>
Domati i Barbari, e restituita la
tranquillità all'Italia, due altre importantissime
imprese restavano da fare allo
Augusto Aureliano. <i>Tetrico</i> occupava le
Gallie e le Spagne. <i>Zenobia</i> regina dei
Palmireni quasi tutte o tutte le provincie
dell'Oriente occupava, ed anche
l'Egitto. Per varii motivi antepose Aureliano
all'altra la spedizion militare contro
a Zenobia. Questa principessa, che
s'intitolava regina dell'Oriente, una delle
più rinomate donne dell'antichità, si
trova chiamata in alcune medaglie <span class="fnote">[Spanhemius, de Usu et Praestant. Numismat.
Patinus, Num. Mediob., Numismat. Imp.]</span>,
che si suppongono vere, <i>Settimia Zenobia
Augusta</i>, quasichè ella discendesse
dalla famiglia di Settimio Severo Augusto;
quando essa, secondo Trebellio Pollione <span class="fnote">[Trebellius Pollio, in Trig. Tyrann., c. 29.]</span>,
vantava di discendere dalla
casa di Cleopatra e dei re Tolomei. Santo
Atanasio <span class="fnote">[Athanasius, in Histor.]</span> pretese ch'ella seguitasse
la religion de' Giudei, e favorisse per
questo l'empio Paolo Samosateno; e da
Malala <span class="fnote">[Johannes Malala, in Chronogr.]</span> vien detta regina de' Saraceni.
Scrive il suddetto storico Pollione che
in lei si ammirava una bellezza incredibile,
un spirito divino. Neri e vivacissimi
i suoi occhi, il colore fosco; non
denti, ma perle pareano ornarle la bocca;
<span class="pagenum"><a name="Page_957" id="Page_957"></a>[957]</span>
la voce soave e chiara, ma virile.
Al bisogno uguagliava i tiranni nella
severità: superava nel resto la clemenza
de' migliori principi. Contro il costume
delle donne sapeva conservare i tesori,
ma non lasciava di far risplendere la
sua liberalità, ove lo richiedesse il dovere.
Nel portamento e ne' costumi non
cedeva agli uomini, rade volte uscendo
in carrozza, spesso a cavallo, e più spesso
facendo le tre o quattro miglia a piedi,
siccome persona allevata sempre nelle
caccie. Da <i>Odenato</i> suo marito, che già
dicemmo ucciso, non riceveva le leggi,
ma a lui le dava. Prese bensì da lui il
titolo di <i>Augusta</i>, dacchè egli fu dichiarato
Augusto, e portava l'abito imperiale,
a cui aggiunse anche il diadema. Non sì
tosto s'accorgeva essa d'esser gravida,
che non volea più commercio col marito.
Il suo vivere era alla persiana,
cioè con singolar magnificenza, e volea
essere inchinata secondo lo stile praticato
coi re persiani. A parlare al popolo
iva armata di corazza; pranzava sempre
coi primi uffiziali della sua armata,
usando piatti d'oro e gemmati. Poche
fanciulle, molti eunuchi teneva al suo
servigio; e l'impareggiabil sua castità,
tanto da maritata che da vedova, veniva
decantata dappertutto. <i>Aureliano</i> stesso
in una lettera al senato <span class="fnote">[Trebellius Pollio, in Triginta Tyran., c. 29.]</span> ne parla con
elogio, dicendo ch'essa non parea donna:
tanta era la di lei prudenza ne' consigli,
la fermezza nell'eseguir le prese
risoluzioni, e la gravità con cui parlava
ai soldati, di modo che non meno i popoli
dell'Oriente e dell'Egitto, a lei
divenuti sudditi, che gli Arabi, i Saraceni
e gli Armeni non osavano di disubbidirla,
o di voltarsi contro di lei:
tanta era la paura che ne aveano. A lei
anche in buona parte si attribuivano le
gloriose azioni del fu Odenato suo marito
contro ai Persiani. Nè già le mancava
il pregio delle lingue e della letteratura.
Oltre al suo nativo linguaggio
<span class="pagenum"><a name="Page_958" id="Page_958"></a>[958]</span>
fenicio o saracenico, perfettamente possedeva
l'egiziano, il greco e il latino,
ma non s'arrischiava a parlare questo
ultimo. Ebbe per maestro nel greco il
celebre <i>Longino</i> filosofo, di cui resta un
bel trattato del Sublime, e la cui morte
vedremo fra poco. Fece imparare a' suoi
figliuoli il latino sì fattamente, che poche
volte e con difficoltà parlavano il
greco. Sì pratica fu della storia dell'Oriente
e dell'Egitto, che si crede che
ne formasse un compendio. Al suo marito
Odenato ella avea partorito tre
figliuoli, cioè <i>Herenniano</i>, <i>Timolao</i> e <i>Vaballato</i>,
a' quali dopo la morte del padre
ella fece prendere la porpora imperiale
e il titolo d'<i>Augusti</i>; ma perchè erano
di età non per anche capace di governo,
essa in nome loro governava gli Stati.
Un altro figliuolo ebbe Odenato da una
sua prima moglie, chiamato <i>Erode</i> o pure
<i>Erodiano</i> <span class="fnote">[Goltzius. Tristanus. Mediob., in Numism.
Imper.]</span>, che si trova nelle medaglie
(non so se tutte legittime) col
titolo di Augusto, a lui dato dal padre,
come anche afferma Trebellio Pollione <span class="fnote">[Trebellius Pollio, in Triginta Tyran., c. 29.]</span>.
Per cagione dell'esaltazion di
questo suo figliastro, fama era che Zenobia
avesse fatto morire lui e il marito
<i>Odenato</i>, siccome accennai di sopra. Una
tal testa, benchè di donna, signoreggiante
dallo stretto di Costantinopoli fino a
tutto l'Egitto, ed assistita da molti dei
suoi vicini, potea dar suggezione ad ogni
altro potentato, ma non già ad Aureliano
imperadore, che pel suo coraggio e
saggio contegno, teneva sempre le vittorie
in pugno.
</p>

<p>
S'inviò dunque Aureliano da Roma
con possente esercito verso l'Oriente
per la strada solita di que' tempi, cioè
per terra alla volta di Bisanzio, pel cui
stretto si passava in Asia. Ma prima di
giugnervi, egli nettò <span class="fnote">[Vopiscus, in Aurel.]</span> l'Illirico, e poi
la Tracia da tutti i nemici del romano
imperio, ch'erano tornati ad infestar
<span class="pagenum"><a name="Page_959" id="Page_959"></a>[959]</span>
quelle provincie. Scrive Aurelio Vittore <span class="fnote">[Aurelius Victor, in Epitome.]</span>
che a' tempi d'esso Aureliano un
certo <i>Settimio</i> nella Dalmazia prese il
titolo d'<i>imperadore</i>, e da lì a poco ne
pagò la pena, ammazzato da' suoi proprii
soldati. Quando ciò avvenisse, nol
sappiamo. Per attestato bensì di Vopisco,
Aureliano, perchè <i>Cannabaude</i> re e
duca dei Goti dovea aver commesso delle
insolenze nel paese romano, passato
il Danubio, l'andò a ricercar nelle terre
di lui; e datagli battaglia, lo uccise insieme
con cinque mila di que' Barbari
combattenti. Probabilmente fu in questa
congiuntura ch'egli prese la carretta di
quel re, tirata da quattro cervi, su cui
poscia entrò a suo tempo trionfante in
Roma, siccome diremo. Furono trovate
nel campo barbarico molte donne estinte
vestite da soldati, e prese dieci di
esse vive. Molte altre nobili donne di
nazione gotica rimasero prigioniere <span class="fnote">[Vopiscus, in Bonoso.]</span>,
che Aureliano mandò dipoi a Perinto,
acciocchè ivi fossero mantenute alle spese
del pubblico, non già cadauna in particolare,
ma sette insieme, acciocchè costasse
meno alla repubblica. Sbrigato da questi
affari, marciò Aureliano a Bisanzio, e
passato lo stretto, al solo suo comparire
ricuperò Calcedone e la Bitinia, che Zenobia
avea sottomesso al suo imperio.
Zosimo <span class="fnote">[Zosimus, lib. 1, cap. 50.]</span> nondimeno asserisce aver
la Bitinia scosso il giogo de' Palmireni,
fin quando udì esaltato al trono Aureliano.
Ancira nella Galazia sembra aver
fatta qualche resistenza: certo è nondimeno
che Aureliano se ne impadronì.
Giunto poscia che egli fu a Tiana, città
della Cappadocia <span class="fnote">[Vopiscus, in Bonoso.]</span>, vi trovò le porte
serrate e preparato quel popolo alla difesa.
Dicono che Aureliano in collera
gridasse: <i>Non lascerò un cane in questa
città.</i> Vopisco, grande ammiratore del
morto <i>Apollonio</i>, filosofo celebre, anzi
mago, nativo di quella città, di cui tanto
<span class="pagenum"><a name="Page_960" id="Page_960"></a>[960]</span>
egli come altri antichi raccontano varie
maraviglie, cioè molte favole, e che era
tenuto da que' popoli per un dio: Vopisco,
dico, racconta ch'esso Apollonio
comparve in sogno ad Aureliano, e lo
esortò alla clemenza, se gli premeva di
vincere: parole che bastarono a disarmare
il di lui sdegno. Venne poi a trovarlo
al campo <i>Eraclammone</i>, uno dei
più ricchi cittadini di Tiana, sperando
di farsi gran merito, col tradire la patria,
e gl'insegnò un sito per cui si poteva
entrare nella città. Fu essa, mercè
di questo avviso, presa con facilità; e
quando ognun si aspettava di darle il
sacco, e di farne man bassa contro gli
abitanti, Aureliano ordinò che fosse ucciso
il solo traditore Eraclammone, con
dire <i>che non si potea sperar fedeltà da
chi era stato infedele alla sua patria</i>; ma
lasciò godere ai di lui figliuoli tutta la
eredità paterna, affinchè non si credesse
che lo avesse fatto morire per cogliere
le molte di lui ricchezze. Ricordata ad
Aureliano la parola detta di non lasciare
un cane in Tiana: <i>Oh</i>, rispose, <i>ammazzino
tutti i cani, che ne son contento</i>: risposta
applaudita fin dai medesimi soldati,
benchè contraria alla lor brama e
speranza del sacco.
</p>

<p>
Se crediamo a Vopisco <span class="fnote">[Vopiscus, in Aurelian.]</span>, Aureliano,
continuato il cammino, arrivò ad
Antiochia, capitale della Soria, e dopo
una leggiera zuffa al luogo di Dafne, entrò
vittorioso in quella gran città; e
ricordevole dell'avvertimento datogli
in sogno da Apollonio Tianeo, usò di sua
clemenza anche verso di que' cittadini.
Passando dipoi ad Emesa, città della
Mesopotamia, quivi con una fiera battaglia
decise le sue liti con Zenobia. Ma
Zosimo <span class="fnote">[Zosimus, lib. 1, cap. 50.]</span> diversamente scrive. Zenobia
con grandi forze lo aspettò di piè
fermo in Antiochia, e mandò incontro a
lui la poderosa armata sua sino ad Imma,
città molte miglia distante di là.
Gran copia di arcieri si contava nello
<span class="pagenum"><a name="Page_961" id="Page_961"></a>[961]</span>
esercito di lei, e di questi penuriava quel
de' Romani. Avea inoltre Zenobia la sua
numerosa cavalleria armata tutta da
capo a' piedi, laddove la romana non
era composta se non di cavalli leggieri.
Aureliano, mastro di guerra, osservato
lo svantaggio, ordinò alla sua cavalleria
di mostrar di fuggire, tantochè la nemica
in seguitarli si trovasse assai stanca
pel peso dell'armi, e che poi voltassero
faccia, e menassero le mani. Così
fu fatto, e seguì un'orribile strage dei
Palmireni. Eusebio <span class="fnote">[Eusebius, in Chronic.]</span> scrive che si segnalò
in quella gran battaglia un generale
de' Romani, appellato <i>Pompeiano</i> e
cognominato <i>il Franco</i>, la cui famiglia
durava in Antiochia anche a' suoi dì.
Non osavano i fuggitivi di portarsi ad
Antiochia <span class="fnote">[Zosimus, lib. 1, cap. 50.]</span>, per timore di non essere
ammessi, o pur di essere tagliati a pezzi
da' cittadini, se si accorgevano della
rotta lor data; ma Zabda, o sia Zaba,
lor generale, preso un uomo che si rassomigliava
ad Aureliano, e fatta precorrer
voce che conduceva prigioniere lo
imperadore stesso, trovò aperte le porte,
e quietò il popolo. La notte seguente
poi con Zenobia s'incamminò alla volta
di Emessa. Entrò il vincitore Aureliano
in Antiochia, ricevuto con alte acclamazioni
da quegli abitanti, e perchè
parecchi de' più facoltosi si erano ritirati
per paura dello sdegno imperiale,
Aureliano pubblicò tosto un bando di
perdono a tutti; e questa sua benignità
fece ripatriar di buon grado ciascuno.
Dopo aver dato buon ordine agli affari
di Antiochia, ripigliò Aureliano il suo
viaggio verso Emesa, dove s'era ridotta
Zenobia. Trovato presso Dafne un corpo
di Palmireni che voleano disputargli
il passo, ne uccise un gran numero.
Apamea, Larissa ed Aretusa nel viaggio
vennero alla sua ubbidienza <span class="fnote">[Vopiscus, in Aurel. Zosim., lib. 1, cap. 52.]</span>. Consisteva
tuttavia l'armata di Zenobia in
settanta mila combattenti sotto il comando
<span class="pagenum"><a name="Page_962" id="Page_962"></a>[962]</span>
di Zabda. Si venne dunque ad una
altra campale giornata, che sulle prime
fu o parve svantaggiosa ai Romani,
perchè parte della lor cavalleria o per
forza o consigliatamente piegò. Ma mentre
la inseguivano i Palmireni, la fanteria
romana di fianco gli assalì, e ne fece
gran macello, non giovando loro l'essere
tutti armati di ferro, perchè i Romani
colle mazze li tempestavano e rovesciavano
a terra. Piena di cadaveri restò
quella campagna. Zenobia con gran
fretta se ne fuggì, ritirandosi a Palmira;
ed Aureliano fu ricevuto con plauso
giulivo in Emesa, dove rendè grazie al
dio Elagabalo, creduto autore di quella
vittoria; e dopo aver presi e vagheggiati
con piacere i tesori che Zenobia non
avea avuto tempo di asportare, marciò
con diligenza alla volta di Palmira, città
fabbricata da Salomone ne' deserti della
Soria, o sia della Fenicia, ed assai ricca
pel commercio che faceva co' Romani e
Persiani. Nel cammino fu più volte in
pericolo, e riportò gravi danni l'armata
sua dagli assassini soriani. Pur, giunto a
Palmira, la strinse d'assedio. S'egli in
questo o pur nel seguente anno riducesse
a fine sì grande impresa, per mancanza
di lumi non si può ora decidere.
Sia lecito a me il differirne il racconto
al seguente.
</p>

<hr />

<h2 class="hidden"><a name="CCLXXIII" id="CCLXXIII"></a>CCLXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCLXXIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Felice</span> papa 5.</td>
  </tr>
  <tr>
    <td><span class="sc">Aureliano</span> imperadore 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Claudio Tacito</span> e <span class="sc">Placidiano</span>.
</p>

<p>
A <i>Tacito</i> primo console in quest'anno,
perchè vien comunemente creduto
lo stesso che vedremo poi imperadore,
gl'illustratori de' Fasti danno il nome
di <i>Marco Claudio</i>. Benchè vi possa restar
qualche dubbio, pure io mi son
lasciato condurre dalla corrente. L'assedio
di Palmira, siccome dicemmo, fu
impreso da Aureliano con gran calore;
<span class="pagenum"><a name="Page_963" id="Page_963"></a>[963]</span>
ma non erano men riguardevoli i preparamenti
per la difesa <span class="fnote">[Vopiscus, in Aurel. Zosimus, lib. 1, c. 54.]</span>. Stava ben
provveduta quella città di freccie, pietre,
macchine e d'altri strumenti da guerra
e da lanciar fuoco sopra i nemici, siccome
ancora di viveri, quando all'incontro
uomini e bestie dell'armata romana
niuna sussistenza trovavano in
quella spelata campagna, piena solo di
sabbia. Oltre a ciò, aspettava Zenobia
soccorso da' Persiani, Armeni e Saraceni,
di maniera che si ridevano gli assediati
delle sgherrate degli assedianti. Ma
Aureliano supplì al bisogno dell'armata
per conto delle provvisioni, facendone
venire al campo da tutte le vicinanze;
nè lasciava indietro forza e diligenza
alcuna per vincere quella sì ben guernita
città. Maggiormente crebbe l'izza
e la picca sua, perchè avendo sui principii
scritto a Zenobia, comandandole
imperiosamente di rendersi, con esibirle
comodo mantenimento, dove il senato
l'avesse messa, e con promettere salvo
ogni diritto de' Palmireni, Zenobia gli
diede una insolente risposta, con intitolarsi
<i>regina d'Oriente</i>, anteporre il suo
nome a quello dell'imperadore, e mostrar
fiducia di fargli calar l'orgoglio coi
soccorsi ch'ella aspettava <span class="fnote">[Zosimus, lib. 1, cap. 55.]</span>. Vennero
in fatti gli aiuti a lei promessi da' Persiani;
ma Aureliano tagliò loro la strada,
e gli sbandò. Vennero anche le schiere
de' Saraceni e degli Armeni; ma egli,
parte col terrore, parte coi danari le indusse
a militar nell'esercito suo. Contuttociò
un'ostinata difesa fecero gli
assediati, con beffar eziandio ed ingiuriar
i Romani. Un di coloro, vedendo
un dì l'imperadore, il caricò di villanie.
Allora un arciere persiano si esibì di
rispondergli, e gli tirò così aggiustatamente
uno strale, che colpitolo il fece
rotolar morto giù dalle mura. Intanto
veggendo Zenobia che a Palmira s'assottigliava
la vettovaglia, stimò meglio di
ritirarsi sulle terre de' Persiani; ma fuggendo
<span class="pagenum"><a name="Page_964" id="Page_964"></a>[964]</span>
sopra dei dromedarii, fu presa per
via dai cavalieri che le spedì dietro Aureliano,
e prigioniera fu a lui condotta.
Grande strepito ed istanza fecero i soldati
perchè egli castigasse colla morte
la superbia di costei; ma Aureliano non
volle la vergogna di aver uccisa una
donna, e donna tale. La città dipoi ridotta
all'agonia, dimandò ed ottenne
qualche capitolazione. V'entrò Aureliano,
e perdonò al popolo, ma non già
ai principali, creduti consiglieri di Zenobia,
a' quali, come a seduttori ed autori
di tanti mali, levò la vita. Fra questi
fu compreso <span class="fnote">[Vopiscus, in Aurelian. Zosimus, l. 1, c. 56.]</span> <i>Longino</i>, celebre filosofo
e sofista, e maestro o segretario della
medesima, convinto di aver egli dettata
l'albagiosa ed insolente risposta che
Zenobia avea data alla lettera di Aureliano.
Soffrì Longino con tal fortezza
la morte, ch'egli stesso consolava gli
amici venuti a deplorar la di lui sciagura.
Perdonò anche Aureliano, per quanto
si crede, a <i>Vaballato</i>, uno de' figliuoli
di Zenobia; e truovasi una medaglia <span class="fnote">[Tristan., et Mediobarb., in Numism. Imp.]</span>,
in cui si legge il suo nome col titolo di
<i>Augusto</i>, e nell'altra parte quello di Aureliano
Augusto. Quando sia vera (del
che si può dubitare), sarà stata battuta
in uno dei precedenti anni, e prima della
soprascritta tragedia. Di <i>Herenniano</i> e
<i>Timolao</i>, due altri figliuoli di Zenobia,
non si sa ben qual fosse la sorte loro.
Zosimo parla d'un solo figliuolo di Zenobia,
condotto in prigionia colla madre.
Vopisco, all'incontro, scrive che
Zenobia sopravvisse molto tempo <i>cum
liberis</i> nelle vicinanze di Roma. Questo
si può intendere anche di figlie, che
certo essa ne avea; ma Trebellio Pollione <span class="fnote">[Trebellius Pollio, in Trig. Tyrann., c. 23.]</span>
c'insegna che Zenobia co' suoi
due figliuoli minori Herenniano e Timolao
fu condotta in trionfo a Roma. Fu
poi di parere esso Zosimo che Zenobia
nell'esser condotta in Europa, o per
malattia, o per non voler prender cibo,
<span class="pagenum"><a name="Page_965" id="Page_965"></a>[965]</span>
morisse per istrada, vinta dal dolore
della mutata fortuna; o per non soffrire
la vergogna d'essere condotta in trionfo.
Merita ben qui fede Vopisco, il quale
più vicino a questi tempi ci assicura
ch'ella giunse a Roma, e visse molto
dipoi, come dirò all'anno seguente. Anche
Giovanni Malala <span class="fnote">[Joannes Malala, Chronogr.]</span> attesta che l'infelice
principessa comparve nel trionfo
romano di Aureliano, fallando solamente
nell'aggiugnere che le fu dipoi tagliato
il capo. Zonara <span class="fnote">[Zonaras, in Annalib.]</span> rapporta su questo
varie opinioni. Possiamo ben poi credere
a Zosimo <span class="fnote">[Zosimus, lib. 1, cap. 56.]</span>, allorchè racconta
avere Aureliano spogliata Palmira di
tutte le sue ricchezze, senza rispettar
nè pure i templi: il che fatto, si rimise
in cammino, e tornò ad Emesa <span class="fnote">[Vopiscus, in Aurelian.]</span>,
dove forse il trovarono le ambascerie
de' Saraceni, Blemmii, Assomiti, Battriani,
Seri (creduti i Cinesi), Iberi, Albani,
Armeni ed Indiani, che gli portarono dei
suntuosi regali. Trattò con superbia e
fierezza i Persiani, gli Armeni e i Saraceni,
perchè aveano prestato aiuto a
Zenobia.
</p>

<p>
Rimesso dunque in pace l'Oriente
Aureliano passò lo stretto di Bisanzio
per tornarsene a Roma, menando seco
Zenobia e i di lei figliuoli <span class="fnote">[Zosimus, lib. 1, cap. 60. Vopiscus, ibid.]</span>. Informato
che i popoli carpi aveano fatta un'incursione
nella Tracia, andò a trovarli
e li disfece: e perciò il senato romano,
che gli avea già accordato i titoli di
<i>Gotico</i>, <i>Sarmatico</i>, <i>Armeniaco</i>, <i>Partico ed
Adiabenico</i>, il nominò ancora <i>Carpico</i>.
Se ne rise Aureliano, e scrisse loro che si
aspettava ormai d'esser anche intitolato
<i>Carpiscolo</i>, nome significante una sorta
di scarpe, e da cui poscia è a noi venuto
il medesimo nome di <i>scarpa</i>. Ma eccoti
arrivargli avviso che i Palmireni s'erano
ribellati, con aver tagliato a pezzi
<i>Sandarione</i>, e secento arcieri lasciati ivi
<span class="pagenum"><a name="Page_966" id="Page_966"></a>[966]</span>
di presidio. Con tal sollecitudine tornò
egli indietro, che all'improvviso arrivò
ad Antiochia, e spaventò quel popolo,
intento allora a' giuochi equestri. Aveano
tentato i Palmireni d'indurre <i>Marcellino</i>,
governatore della Mesopotamia
e di tutto l'Oriente, a prendere il titolo
di Augusto. Gli andò egli tenendo a bada,
ed informando intanto di tutto Aureliano;
ma coloro, non vedendo risoluzione
di lui, dichiararono poi imperadore
un certo appellato <i>Achilleo</i> da Vopisco,
<i>Antioco</i> da Zosimo. Giunse Aureliano
a Palmira quando men sel pensavano,
e presa quella città senza colpo di spada,
fece mettere a fil di spada tutto quel
popolo, uomini, donne, fanciulli e vecchi,
con furore d'inudita crudeltà, benchè
poi, tornato in sè stesso, scrivesse a
<i>Ceionio Basso</i> di perdonare a quei che
restavano in vita. Zosimo pretende che
egli per isprezzo non facesse morire
quel ridicolo imperadore creato dai
Palmireni. Ordinò egli ancora che si
ristabilisse come prima il tempio del
Sole messo a sacco dai soldati, deputando
a tal effetto buona somma d'oro e
d'argento. Del resto fece spianare quella
città, le cui rovine, visitate a' tempi nostri
dagli eruditi inglesi, ritengono ancora
molti vestigii dell'antica lor maestà.
Già dicemmo che Zenobia nelle sue prosperità
avea usurpato al romano imperio
l'Egitto. Ora Aureliano, mentre nell'anno
addietro faceva a lei la guerra in
Oriente, spedì <i>Probo</i> <span class="fnote">[Vopiscus, in Probo.]</span>, il qual fu poi
imperadore, con delle soldatesche, per
ricuperar quella ricca ed importantissima
provincia. Nel primo combattimento
sbaragliò Probo i nemici: nel secondo
ebbe la peggio: ma, ripigliate le forze,
tanto si adoperò, che mise quella nobil
contrada sotto il comando de' Romani,
ed aiutò poi Aureliano a ripigliar l'Oriente
nel resto della guerra coi Palmireni.
Pareva dopo ciò che l'Egitto avesse
da goder pace, quando un <i>Marco
<span class="pagenum"><a name="Page_967" id="Page_967"></a>[967]</span>
Firmo</i>, o <i>Firmio</i>, nativo di Seleucia <span class="fnote">[Vopiscus, in Firmo.]</span>,
amico di Zenobia non ancor vinta, prese
il titolo d'Augusto e d'imperadore, come,
secondo Vopisco, appariva dalle
medaglie battute di lui, alcuna delle
quali si crede che resti tuttavia <span class="fnote">[Goltzius, et Spanhemius, in Numism. Imp.]</span>. Possedeva
costui molte ricchezze, e massimamente
nell'Egitto, dove, fra l'altre cose,
tanta carta, chiamata papiro, si fabbricava
ne' suoi beni, ch'egli si vantava
di poter mantenere col solo papiro e
colla, adoperata in formar la carta, un
esercito. Teneva corrispondenza costui
coi Blemmii e Saraceni, e mandava alle
Indie navi a trafficare. Impadronitosi
dunque costui di Alessandria e dell'Egitto,
aiutò, per quanto potè, Zenobia;
ma caduta essa, cadde anche egli. Aureliano
non già in persona, a mio credere,
andò, ma spedì colà parte della
armata, che sconfisse Firmo, e dopo varii
tormenti lo uccise, con sottomettere
in poco tempo quel ricco paese, e mandare
a Roma gran copia di grani, la spedizion
dei quali costui avea interrotta.
Aureliano <span class="fnote">[Vopiscus, in Firmo.]</span>, in ragguagliare il popolo
romano di queste vittorie, scrisse fra
le altre cose di saper egli ch'esso popolo
non andava d'accordo col senato,
non era amico dell'ordine equestre, ed
avea poco buon cuore verso dei pretoriani.
Sbrigato finalmente da questi affari
l'infaticabil Aureliano Augusto, indirizzò
i suoi passi verso l'Europa con
animo e voglia di atterrar anche <i>Tetrico</i>,
che solo restava tra gli usurpatori del
romano imperio. Come egli arrivato colà
ricuperasse in poco tempo quelle provincie,
alla sfuggita lo raccontano i vecchi
storici <span class="fnote">[Vopiscus, in Aureliano. Trebellius Pollio,
in Tetrico. Euseb., in Chron.]</span>. Altro non si sa, se non
che seguì una battaglia a Scialons sopra
la Marna, in cui <i>Tetrico</i> stesso tradì lo
esercito suo, perchè si diede volontariamente
ad Aureliano: laonde i suoi soldati
<span class="pagenum"><a name="Page_968" id="Page_968"></a>[968]</span>
riportarono una gran percossa da
quei di Aureliano. Sono altri di parere
che Tetrico fosse da' suoi soldati tradito
e consegnato ad Aureliano, al quale si
sottomisero poscia anch'essi. Tuttavia
grande apparenza c'è che seguisse, o
prima o poco dopo dell'arrivo di Aureliano
in quelle contrade, qualche segreta
capitolazione ed accordo fra Aureliano
e lui, al vedere l'indulgenza, con
cui esso Aureliano, principe poco avvezzo
alla clemenza, trattò il medesimo
Tetrico. E la ragione di abbandonare i
suoi per gittarsi in braccio ad Aureliano,
l'abbiamo dagli antichi storici. Cioè fu
la continua disubbidienza dei soldati
suoi che ad ogni poco si sollevavano:
dal che fu forzato Tetrico ad invitare e
pregar Aureliano che il liberasse da
tanti mali. Venuto egli alla divozion di
Aureliano, tutte poi del pari le di lui
milizie il riconobbero per imperadore,
e passarono nell'armata romana; con
che le Gallie, e, per conseguente, la Spagna
e Bretagna, si videro restituiti sotto
la signoria del medesimo Augusto. Può
o dee anche oggidì essere motivo di stupore
il corso di tante imprese e vittorie
fatte da un solo Augusto, e in poco più
di tre anni, con aver egli liberato da
tanti barbari nemici il romano imperio,
atterrati i tiranni e riunite al suo corpo
tante membra, da esso per più anni disgiunte.
Eusebio <span class="fnote">[Euseb., in Chronic.]</span> nella Cronica mette
sotto quest'anno il trionfo romano di
Aureliano; ma si dee credere uno sbaglio,
siccome vien giudicato ancora il
riferirsi da lui nell'anno primo e secondo
d'esso imperadore la caduta di Tetrico,
la quale vien posta da Vopisco dopo
la guerra palmirena. Non si sa nè
anche intendere, come in un solo anno
potesse Aureliano far tante azioni e
viaggi, quanti ne abbiam veduto in questo
anno, menando seco eserciti, cioè
ruote pesanti, che non volano, senz'aggiungervi
ancora il suo ritorno dalle
<span class="pagenum"><a name="Page_969" id="Page_969"></a>[969]</span>
Gallie o Roma. Però coi più degli storici
rapporterò io all'anno seguente il
suddetto trionfo.
</p>

<hr />

<h2 class="hidden"><a name="CCLXXIV" id="CCLXXIV"></a>CCLXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCLXXIV</span>. Indiz. <span class="scp">VII</span>.</td>
  </tr>
  <tr>
    <td><span class="sc">Felice</span> papa 6.</td>
  </tr>
  <tr>
    <td><span class="sc">Aureliano</span> imperadore 5.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Domizio Aureliano Augusto</span> per la
seconda volta e <span class="sc">Caio Giulio Capitolino</span>.
</p>

<p>
Dopo aver dato buon sesto agli
affari delle Gallie, sen venne a Roma
l'Augusto Aureliano per celebrare il
trionfo suo. Riuscì questo dei più grandiosi
e memorabili che mai si fossero
veduti in quell'augusta città. Vopisco <span class="fnote">[Vopiscus, in Aurelian.]</span>
bene dà un poco d'idea, con dire che
vi erano tre carrozze regali, le quali
tiravano a sè gli sguardi di ognuno. La
prima avea servito ad <i>Odenato Augusto</i>,
già marito di Zenobia, coperta d'argento,
oro e pietre preziose. La seconda di somigliante
ricco lavoro l'avea avuta Aureliano
in dono dal figliuolo o nipote
del morto re <i>Sapore</i>, dominante allora
in Persia. La terza era stata di Zenobia,
che con essa sperava di comparir vittoriosa
in Roma: ed in essa entrò ella
appunto, ma vinta e trionfata. Eravi anche
la carretta del re de' Goti, tirata da
quattro cervi, entro la quale Aureliano
fu condotto al Campidoglio, dove sagrificò
a Giove que' medesimi cervi, secondo
il voto già fatto da lui. Precedevano
in quella immensa processione venti
elefanti, ducento fiere ammansate della
Libia e Palestina, che Aureliano appresso
donò a varii particolari, per non aggravar
di tale spesa il fisco; e dei cammellopardi
e delle alci ed altre simili bestie
forestiere. Succedevano ottocento paia
di gladiatori e i prigionieri di diverse
nazioni barbare, cioè Blemmii, Assomiti,
Arabi, Eudemoni, Indiani, Battriani, Iberi,
Saraceni, Persiani, Goti, Alani, Rossolani,
Sarmati, Franchi, Svevi, Vandali
<span class="pagenum"><a name="Page_970" id="Page_970"></a>[970]</span>
e Germani, colle mani legate; fra' quali
ancora si contarono molti de' principali
Palmireni sopravanzati alla strage, e
parecchi Egiziani a cagion della loro
ribellione. Ma quello che maggiormente
tirò a sè gli occhi di tutti, fu la comparsa
fra i vinti di <i>Tetrico</i> vestito alla maniera
dei Galli, col figliuolo <i>Tetrico</i>, al
quale egli avea conferito il titolo di senatore <span class="fnote">[Trebellius Pollio, in Triginta Tyran., c. 29.]</span>.
Veniva anche <i>Zenobia</i> con pompa
maggiore, tutta ornata, anzi caricata
di gemme, dopo aver fatta gran resistenza
ad ammettere il peso ed uso di quelle
gioie in sì disgustosa congiuntura. Con
catena d'oro avea legati i piedi e le mani,
ed una ancora ne avea dal collo pendente,
sostenuta da un Persiano che le
andava avanti. Con questo mirabile apparato,
colle corone d'oro di tutte le
città, colle carrette piene di ricco bottino,
con tutte le insegne e coll'accompagnamento
del senato, esercito e popolo, pervenne
molte ore dipoi Aureliano al
Campidoglio, e tardi al palazzo; rattristandosi
nondimeno molti al vedere condotti
in trionfo dei senatori romani, il
che non era in uso, e mormorando altri <span class="fnote">[Vopiscus, in Aurel.]</span>,
perchè si menasse in trionfo una
donna, come s'ella fosse qualche gran
capitano. Intorno al qual lamento Aureliano
dipoi con sua lettera cercò di
soddisfare il senato e popolo romano,
col mettere Zenobia del pari co' più illustri
rettori di popoli. Furono poscia
impiegati i seguenti giorni in pubblici
sollazzi di giuochi scenici e circensi, in
combattimenti di gladiatori, caccie di fiere,
battaglie in acqua, e in assegnamento
perpetuo di pane e carne porcina, che
ogni dì si distribuiva a cadauno del popolo
romano.
</p>

<p>
Abbiamo da Trebellio Pollione <span class="fnote">[Trebellius Pollio, ibid.]</span>
che Aureliano non solamente perdonò a
Zenobia, ma le assegnò ancora un decente
appannaggio pel mantenimento di lei e
de' suoi figliuoli, e un luogo a Tivoli
<span class="pagenum"><a name="Page_971" id="Page_971"></a>[971]</span>
presso al palazzo di Adriano, dove ella
soggiornò dipoi a guisa d'una matrona
romana. Eutropio <span class="fnote">[Eutrop., in Breviar.]</span> scrive che a' suoi
giorni restavano ancora dei discendenti
da essa Zenobia, senza dire se per via
di maschi, o pur delle sue figliuole.
Il dirsi da Zonara <span class="fnote">[Zonaras, in Annalibus.]</span> che Aureliano
sposò lei, o pur una delle sue figlie, s'ha
da contare per una favola. Ciera bensì
di verità ha l'aggiunger egli, che le figlie
di essa Zenobia furono da lui collocate
in matrimonio con dei nobili romani. A
quanto poco fa ho detto non si ristrinse
la liberalità di Aureliano verso il popolo,
perchè altri regali gli fece in abiti e danari <span class="fnote">[Vopiscus, in Aurel.]</span>.
E perciocchè infinita copia vi
era di debitori del fisco, ordinò che nella
piazza di Traiano si bruciassero tutte le
lor cedole. Pubblicò ancora un perdon
generale per tutti i rei di lesa maestà.
S'acquistò egli specialmente lode nell'aver
non solamente rimessa ogni pena
a <i>Tetrico</i>, già imperadore, o sia tiranno
delle Gallie <span class="fnote">[Trebellius Pollio, in Triginta Tyran., c. 23.]</span>, ma dichiaratolo ancora
Correttore di tutta l'Italia, cioè della
Campania, del Sannio, della Lucania,
de' Bruzii, della Puglia, Calabria, Etruria
ed Umbria, del Piceno e Flaminia, e di
tutto il paese Annonario, colmandolo di
onori, e chiamandolo talvolta collega,
commilitone ed anche imperadore: segni
di qualche precedente accordo seguito
fra loro. Gli diceva, burlando, <i>ch'era più
onore il governare una provincia d'Italia,
che il regnar nelle Gallie</i>. Anche al
giovane <i>Tetrico</i> di lui figlio fu conceduto
posto fra i senatori, con godere illesi i
lor beni patrimoniali <span class="fnote">[Zosimus, lib. 1, cap. 61.]</span>. Fece inoltre
Aureliano portare alla zecca tutte le
monete adulterate e calanti, e ne diede
al popolo delle buone. Fu in questa occasione
che i ministri della zecca <span class="fnote">[Vopiscus, in Aurelian. Aurelius Victor, in
Epitome. Eutrop., in Breviar.]</span>,
accusati di qualche frode nel loro uffizio,
<span class="pagenum"><a name="Page_972" id="Page_972"></a>[972]</span>
spinti da Felicissimo, schiavo o liberto
dell'imperadore, mossero una sì fiera
sedizione in Roma, che vi uccisero sette
mila soldati di Aureliano: cosa difficile
a credersi. Ma pagarono anch'essi
il fio della lor crudeltà, col restar vinti
ed esposti al furore, ch'era per lo più
eccessivo, in Aureliano. Racconta Suida <span class="fnote">[Suidas, in Lexico.]</span>
che questo imperadore fece morir
molti senatori per informazioni della
loro infedeltà, ricavate da Zenobia. Era
egli un grande adoratore e divoto del
Sole <span class="fnote">[Zosimus, lib. 1, cap. 61. Vopiscus. Eusebius
et alii.]</span>: però in quest'anno fece fabbricare
in Roma il tempio del Sole con
singolar magnificenza, arricchendolo di
immensi ornamenti d'oro, di perle e di
altre cose preziose. Pesava il solo oro
ivi posto quindici mila libbre. Quivi espose
le statue del medesimo Sole e di Belo,
con altri ornamenti asportati da Palmira.
Anche il Campidoglio si vide riempiuto
dei doni a lui fatti da varie nazioni; e
tempio alcuno non vi fu in Roma che
non partecipasse di qualche suo dono.
Fortificò ancora l'autorità de' pontefici,
ed assegnò rendite per la manutenzione
de' templi e de' ministri. Azioni tutte che
fan conoscere l'amore e zelo ch'egli
nudriva per la sua falsa religione, cioè
per l'idolatria: zelo che ancora circa
questi tempi lo spinse, dopo essere stato
finora clemente verso i Cristiani, a muovere
contro di loro una fiera persecuzione <span class="fnote">[Eusebius, in Histor. et in Chronico. Lactantius,
de Mortibus Persecutor. Orosius, Syncellus,
et alii.]</span>.
Ma per poco tempo, perchè
Dio non tardò a dargli quel fine e gastigo,
a cui soggiacquero anche in questo
mondo altri nemici e persecutori
della religione e Chiesa sua santa. Alcune
buone leggi fece Aureliano, ma
altre più meditava di farne, e sopra tutto
voleva provvedere al soverchio lusso
introdotto in Roma <span class="fnote">[Vopiscus, in Aureliano.]</span>, con proibire il
consumo dell'oro in tanti ricami, indorature
<span class="pagenum"><a name="Page_973" id="Page_973"></a>[973]</span>
ed altri vani usi, e con vietar
l'uso della seta, perchè venendo questa
allora solamente dall'India, ogni libbra
di essa costava una libbra d'oro. Sarebbe
da desiderare che anche a' dì
nostri nascessero degli Aureliani, per
rimediare al lusso di certe città d'Italia,
e alla pazza mutazion delle mode. Per
altro godeva Aureliano Augusto che
i privati abbondassero in vasi d'oro
e d'argento. Trovandosi ancora molte
terre incolte nella Toscana e Liguria,
suo disegno fu di mandar colà
a coltivarle le famiglie dei Barbari
prigioni. Ma questi ed altri disegni, troncato
il filo della sua vita, abortirono
tutti. Credesi <span class="fnote">[Blanchinius, ad Anastasium.]</span> che in quest'anno <i>Felice</i>
papa fosse chiamato da Dio al premio
delle sue fatiche, e che o per l'imminente
o già insorta persecuzione non
si eleggesse il suo successore se non
nell'anno seguente.
</p>

<hr />

<h2 class="hidden"><a name="CCLXXV" id="CCLXXV"></a>CCLXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCLXXV</span>. Indizione <span class="scp">VIII</span>.</td>
  </tr>
  <tr>
    <td><span class="sc">Eutichiano</span> papa 1.</td>
  </tr>
  <tr>
    <td><span class="sc">Tacito</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Domizio Aureliano Augusto</span> per la
terza volta e <span class="sc">Tito Nonio Marcellino</span>.
</p>

<p>
<i>Annio</i>, e non <i>Avonio</i>, nè <i>Anonio</i>, fu il
nome del console. Per attestato di Vopisco <span class="fnote">[Vopiscus, in Valerian. Zonaras, in Annalibus.]</span>
fu console sostituito <i>Aurelio
Gordiano</i>, e nel dì 25 di settembre <i>Velio
Cornificio Gordiano</i>. Sul principio di quest'anno
opinione è che fosse promosso
al pontificato romano <i>Eutichiano</i>. Nell'anno
addietro l'Augusto Aureliano era
passato nelle Gallie, verisimilmente per
cagion di qualche ribellione, accaduta in
quelle parti, ch'egli senza fatica estinse.
La città di Orleans vien creduto che
fosse rifabbricata da lui e prendesse il
di lui nome. E perchè i Barbari erano
<span class="pagenum"><a name="Page_974" id="Page_974"></a>[974]</span>
entrati nel paese della Vindelicia, che
abbracciava allora parte della Baviera,
della Svevia e i Grigioni, Aureliano accorso
a quelle parti, rimase il paese in
pace con averne cacciati i nemici. Di là
andò nell'Illirico, e probabilmente fu
allora che scorta la difficoltà di poter
sostenere la provincia della Dacia, oggidì
Transilvania, posta di là dal Danubio,
attorniata da troppi Barbari, prese
la risoluzione di abbandonarla <span class="fnote">[Lactantius, de Mortib. Persecut. Eutropius.
Syncellus.]</span>. A
questo fine ritirò di qua dal fiume tutte
le milizie e famiglie romane abitanti in
quel paese, e lor diede parte della Mesia
per abitarvi; paese che si nominò dipoi
la Nuova Dacia, di cui dicono che Sardica
divenisse la capitale. Da ciò si vede
fallita l'immaginazione e il vanto dei
Romani gentili, pretendenti che il loro
dio Termine non rinculasse giammai,
cioè non lasciasse mai perdere paese una
volta unito al loro imperio. Altri simili
esempli di questo loro inetto dio riferisce
sant'Agostino <span class="fnote">[S. Augustinus, de Civitate Dei, lib. 4, c. 29.]</span>. Verisimilmente svernò
Aureliano in quelle parti, o pur nella
Tracia nell'anno presente, applicato a
mettere insieme un possente esercito per
portar la guerra addosso a' Persiani. Era
egli invasato dal desiderio della gloria,
e quanto più di grandi imprese egli avea
fatto fin qui, a nulla serviva che maggiormente
accenderlo per farne delle
altre. Nè gli mancavano ragioni e pretesti
contro la Persia, che già vedemmo
aver prese l'armi in favor di Zenobia.
Ma Iddio il colse nel punto <span class="fnote">[Lactantius, de Mort. Persec., cap. 7.]</span> che i
suoi ordini di ferro e fuoco contra dei
cristiani erano già dati, e si doveano
stendere per tutto l'imperio <span class="fnote">[Euseb., in Chronic.]</span>. Un fulmine
caduto in vicinanza di lui e dei
suoi cortigiani pure non fu bastante a
rimuoverlo dalle prese risoluzioni. Per
altra mano egli perì, siccome ora son
per dire.
</p>

<p>
<span class="pagenum"><a name="Page_975" id="Page_975"></a>[975]</span>
</p>

<p>
A riserva del popolo romano, che
veramente l'amava per i molti benefizii
già ricevuti o che si speravano <span class="fnote">[Vopiscus, in Aureliano.]</span>, pochi
altri gli portavano affetto: a colpa
della sua severità, anzi crudeltà, di cui
sovente abbiam recate le pruove. Il senato
romano, e fino i suoi proprii cortigiani,
non amore, ma bensì timore aveano
di lui <span class="fnote">[Aurelius Victor, in Epitome. Eutropius,
in Breviar.]</span>. Accadde ch'egli un dì
minacciò gravemente <i>Mnesteo</i>, uno dei
suoi segretarii, per qualche fallo. <i>Erote</i>
vien chiamato da Zosimo <span class="fnote">[Zosimus, lib. 1, cap. 62.]</span>. Costui,
siccome pratico che Aureliano non minacciava,
mai da burla, e che se minacciava,
non sapeva perdonare, essendosi
molto prima avvezzato a contraffare il
carattere del padrone, formò un biglietto,
mettendovi col suo i nomi di molti altri,
co' quali Aureliano era in collera,
e di altri ancora che non erano
stati minacciati da lui, come destinati
tutti dal sanguinario Augusto alla morte;
ed esagerando poi la necessità di
salvare sè stessi, con levare dal mondo
quello spietato carnefice. Abbiam veduto
altri Augusti condotti a morte
per sì fatte liste di cortigiani destinati a
perire. Dubitar si potrebbe che alcuna
di esse fosse a noi venuta dalle sole dicerie
dei novellisti. Quel ch'è certo, si trovava
allora Aureliano in un luogo chiamato
<i>Caenophrurium</i>, cioè Castelnuovo,
posto fra Bisanzio ed Eraclea. Quivi gli
uffiziali animati da Mnesteo contra di
lui, preso il tempo che Aureliano era
con poche guardie, lo stesero morto a
terra con varie ferite. Vopisco <span class="fnote">[Vopiscus, ibid.]</span> scrive
ch'egli morì per mano di Mucapor,
uno de' suoi generali. Altre particolarità
di questo fatto non ha a noi conservato
la storia. Essendo giunta a Roma la
nuova di sua morte nel dì 3 di febbraio
per attestato del medesimo storico, vegniamo
a conoscere che alquanti giorni
prima del fine di gennaio dell'anno
<span class="pagenum"><a name="Page_976" id="Page_976"></a>[976]</span>
presente dovette succedere la di lui tragedia.
Scoprissi dipoi la furberia di Mnesteo,
e ne fu fatta aspra vendetta, con
legarlo ad un palo ed esporlo ad essere
divorato dalle fiere. Gli altri da lui ingannati
gran pentimento ebbero d'aver
bagnate le mani nel sangue del loro
principe, e parte vennero allora uccisi
dai soldati, parte poi dai successori Augusti
Tacito e Probo. Funerali magnifici
furono fatti al defunto imperadore dall'armata,
la quale anche scrisse al senato
e popolo romano coll'avviso del
funesto successo, e con premura, perchè
Aureliano fosse aggregato al catalogo
degli dii. <i>Tacito</i>, che fu poi imperadore,
il primo allora dei senatori, quegli fu
che dopo un bell'elogio alla memoria
di Aureliano, fu il primo a decretargli
tutti gli onori divini. E certamente non
si può negare ad Aureliano la gloria di
uno de' più insigni imperadori romani,
per aver egli in sì poco tempo rimesso
in piedi e liberato dai nemici interni ed
esterni tutto l'imperio romano, con disposizione
di far altre mirabili imprese,
se non gli fosse stato sul più bello troncato
il filo della vita. Era egli tuttavia
vegeto d'età, e questa la sapeva egli conservare
colla sobrietà del vivere; e se
si ammalava, non correva giù a chiamar
i medici, ma curava egli stesso i suoi
mali con una dieta rigorosa. La sua soverchia
severità, benchè gli partorisse
l'odio di molti, pure riuscì di grande
utilità alla repubblica, perchè levò di
mezzo o cacciò in esilio i cervelli torbidi,
cabalisti e perturbatori della quiete
pubblica. Specialmente perseguitò egli i
delatori, cioè gli accusatori, tanto ben
veduti sotto altri precedenti governi.
Non la perdonava nè pure ai suoi medesimi
parenti e familiari. E la moderazione
sua nel vestire si stendeva anche
alla moglie e alla figliuola, alle quali,
perchè pur volevano una veste di seta,
rispose, <i>troppo costare una tela che si
vendeva a peso d'oro</i>. Altre sue lodevoli
doti rammenta Vopisco. Ma a questo
<span class="pagenum"><a name="Page_977" id="Page_977"></a>[977]</span>
egregio principe mancava la clemenza,
virtù necessaria, nonchè sommamente
commendabile ne' saggi principi; e da
questo difetto, o, per dir meglio, dalla
sua crudeltà fu egli finalmente condotto
ad un fine infelice.
</p>

<p>
Avrebbe ognuno creduto che, appena
morto Aureliano, l'armata sua acclamasse
Augusto alcuno di quei generali,
ma non fu così <span class="fnote">[Vopiscus, in Aureliano.]</span>. Forse perchè niun
d'essi v'era esente dal reato, o dal sospetto
della morte di Aureliano, però
non si poterono indurre i soldati a creare
alcun d'essi imperadore. Anzi scrissero
al senato, con pregarlo di scegliere
un imperadore degno di tal posto. Non
attentandosi di farlo il senato, perchè
alle armate non soleano piacere Augusti
creati in Roma da' senatori, tre volte
corsero e ricopersero lettere fra loro, rimettendo
sempre l'una parte all'altra
una tale elezione: controversia rara, e
che facea stupir chiunque era consapevole
della prepotenza dei passati eserciti
in tali congiunture <span class="fnote">[Vopiscus, in Tacito. Aurelius Victor,
in Epitome.]</span>. Durante questa
contesa passarono sei mesi, senza che si
eleggesse imperadore; e, ciò non ostante,
nell'interno si godeva buona calma; e
tutti i governatori scelti da Aureliano
e dal senato continuavano tranquillamente
ne' loro impieghi, fuorchè <i>Aurelio
Fosco</i> proconsole dell'Asia, in cui luogo
fu spedito <i>Falconio</i>. Era in questi tempi
prefetto di Roma <i>Postumio Siagrio</i>, secondo
il catalogo pubblicato dal Bucherio <span class="fnote">[Bucherius, in Cycl.]</span>;
ma Vopisco scrive che nel dì 25
di settembre era essa prefettura appoggiata
ad <i>Elio Ceseziano</i>. Quegli che diede
fine a questa sonnolenza, e fece che il
senato procedesse alla elezion di un
nuovo imperadore, fu il militar movimento
de' Germani <span class="fnote">[Vopiscus, in Aureliano.]</span>, i quali passato
il Reno, aveano già occupato varie nobili
città, e temeva anche guerra dai
<span class="pagenum"><a name="Page_978" id="Page_978"></a>[978]</span>
Persiani. <i>Velio Cornificio Gordiano</i>, console
sostituito, rappresentò nel dì 25 di
settembre la necessità di crear un imperadore.
Preparavasi a rispondere <i>Marco
Claudio Tacito</i>, primo fra i consolari,
quando a comun voce fu interrotto dal
senato, che l'acclamò <i>imperadore</i>, siccome
personaggio, per la rara sua prudenza
ed integrità, riconosciuto degnissimo di
quell'eccelsa degnità. Fece egli resistenza
per quanto potè, con allegare l'avanzata
sua età, e il non poter cavalcare
e reggere eserciti; anzi, perch'egli avea
preveduto questo colpo, per due mesi era
stato ritirato nella Campania. Ma, alzatosi
<i>Mezio Falconio Nicomaco</i>, tanto disse,
tanto pregò Tacito, mettendogli davanti
il bisogno della repubblica, ch'egli cedette;
e l'elezione sua fu molto applaudita
dal popolo e da' pretoriani, a' quali
fu promesso il solito regalo. Si vantava
<i>Tacito</i> d'essere discendente o parente
di <i>Cornelio Tacito</i> celebre storico, ed
egli perciò fece mettere in tutte le librerie
l'opere di lui; e pur, ciò non ostante,
perite molte di esse sono oggidì indarno
desiderate da' letterati. Era stato console,
avea molti figliuoli, ma giovanetti,
ed un fratello uterino, appellato nelle
medaglie <i>Marco Annio Floriano</i>. Non capiva
in sè per l'allegrezza il senato al
vedersi giunto a poter eleggere dopo sì
lungo tempo un Augusto, e si pregiava
di averlo eletto tale, che in breve potè
corrispondere all'espettazione di ognuno,
col rimettere in uso gli antichi diritti
e l'autorità del senato e del prefetto
di Roma. Ne diedero i senatori tosto il
lieto avviso con lettere a Cartagine, a
Treveri, città libera, ad Antiochia, Aquileia,
Milano, Alessandria, Tessalonica,
Corinto ed Atene. Ora Tacito, appena
accettato l'imperio e rendute grazie al
senato, ordinò che si mettessero in alcuni
templi le statue d'argento d'<i>Aureliano</i>
ed una d'oro nel Campidoglio.
Quest'ultima dipoi non fu posta; le altre
sì. Proibì tanto al pubblico, quanto
ai privati il mischiar insieme l'argento
<span class="pagenum"><a name="Page_979" id="Page_979"></a>[979]</span>
e il rame, e l'argento e l'oro. Vietò
che i servi non potessero chiamarsi all'esame
contra de' proprii padroni, e
neppure trattandosi di delitti di lesa
maestà. Determinò che si facesse un
tempio de' defunti imperadori deificati,
volendo nondimeno che ivi si collocassero
le sole statue dei buoni Augusti,
per animar alla loro imitazione i successori.
Avendo fatta istanza del consolato
dell'anno susseguente per suo
fratello <i>Floriano</i>, il senato, benchè avvezzo
a chinar il capo a tutto quanto
bramavano i precedenti Augusti, pure
negò a lui questa soddisfazione, adducendo
che già erano disegnati i consoli,
ed essere inconveniente il far torto ad
alcun degli eletti. Dicono che Tacito si
rallegrasse all'osservare questa libertà
nella cura, e che dicesse: <i>Sa il senato
di che tempra sia il principe ch'egli ha
eletto.</i> Poscia donò al pubblico il privato
suo patrimonio, le cui rendite si fanno
ascendere dal Salmasio ad un valore
ch'io non ardisco di esprimere, parendo
difficile a credersi. Sembra anche inverisimile
questo dono per chi era vecchio
ed avea figliuoli; e il <i>publicavit</i> di
Vopisco potrebbe ammettere un altro
senso. Tutto poscia il contante ch'egli
si trovava in cassa l'impiegò in pagar
le milizie. E tanto per ora basti di questo
imperadore di pochi giorni.
</p>

<hr />

<h2 class="hidden"><a name="CCLXXVI" id="CCLXXVI"></a>CCLXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCLXXVI</span>. Indizione <span class="scp">IX</span>.</td>
  </tr>
  <tr>
    <td><span class="sc">Eutichiano</span> papa 2.</td>
  </tr>
  <tr>
    <td><span class="sc">Floriano</span> imperadore 1.</td>
  </tr>
  <tr>
    <td><span class="sc">Probo</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Claudio Tacito Augusto</span> per la
seconda volta ed <span class="sc">Emiliano</span>.
</p>

<p>
Fa menzione Vopisco <span class="fnote">[Vopiscus, in Probo.]</span> di <i>Elio
Scorpiano</i>, che era console nel 3 di febbraio
dell'anno presente; e perciò si
può credere che <i>Tacito Augusto</i> tenesse
un solo mese il consolato. Fra le
<span class="pagenum"><a name="Page_980" id="Page_980"></a>[980]</span>
altre azioni di lui riferite da Vopisco vi
fu l'aver egli bandito da Roma i postriboli,
non già delle pubbliche donne, per
quanto io mi figuro, ma bensì di un vizio
più deforme ed abbominevole: provvisione
nondimeno che fu di brevissima
durata in un popolo avvezzo ad ogni
brutalità, perchè mancante dei lumi e
del freno della vera religione. Proibì
ancora il tenere aperti i bagni in tempo
di notte, per impedire le sedizioni; e
vietò, tanto agli uomini che alle donne,
il portar vesti di seta. Volle che si distruggesse
la casa propria, e che a sue
spese quivi si fabbricasse un bagno pel
pubblico. Cento colonne di marmo di
Numidia, alte ventitrè piedi, donò al popolo
d'Ostia. Assegnò alla manutenzion
delle fabbriche del Campidoglio le possessioni
ch'egli avea nella Mauritania;
donò ai templi l'argento che serviva
alla sua tavola; e manumise cento dei
suoi servi dell'uno e dell'altro sesso.
Continuò poscia a vivere come prima,
usando le medesime vesti che gli aveano
servito da privato. La sua tavola
continuò ad essere parchissima: il maggiore
imbandimento consisteva in cavoli
ed erbaggi. Non volea che la moglie
portasse gemme, e neppure permise al
pubblico i ricami d'oro nelle vesti. Ebbe
anche cura di punire rigorosamente gli
uccisori di Aureliano, e sopra gli altri
a Mucapor fu dato un rigoroso gastigo <span class="fnote">[Zosimus, lib. 1, cap. 63. Zonaras, in Annal.
Vopiscus, in Tacito.]</span>.
S'era fin l'anno dietro udito un
gran movimento di barbari Sciti dalla
Palude Meotide, che pretendeano d'essere
stati chiamati da Aureliano Augusto
in suo aiuto. Costoro si sparsero
pel Ponto, per la Cappadocia, Galazia e
Cilicia, commettendo quelle ruberie ed
insolenze ch'erano il mestier familiare
di gente usata alle rapine. Tacito, benchè
vecchio, giudicò debito della sua dignità
il portarsi colà in persona coll'esercito.
Seco era <i>Floriano</i> suo fratello, dichiarato
prefetto del pretorio. Da due parti amendue
<span class="pagenum"><a name="Page_981" id="Page_981"></a>[981]</span>
combatterono contra di tali assassini,
con obbligar quelli che non restarono
vittima delle spade romane a ritirarsi
ne' lor paesi. Ciò fatto, si preparava Tacito
per tornare in Europa, quando la
morte venne a trovarlo <span class="fnote">[Aurel. Victor, in Epitome. Eusebius, in
Chron.]</span>, chi dice in
Tarso, chi in Tiana e chi nel Ponto; e
non avendo regnato che sei mesi e giorni,
secondo i conti d'alcuni, si conghiettura
ch'egli finisse di vivere nell'aprile
dell'anno presente. Restava tuttavia indeciso
ai tempi di Vopisco s'egli mancasse
di vita per malattia naturale, oppure
perchè ucciso. Convengono gli
scrittori greci <span class="fnote">[Zosim. Zonar. Euseb. Joan. Malala.]</span> che violenta fosse la
morte sua. Intorno a ciò scrive Zosimo
che avendo Tacito mandato per governator
della Soria <i>Massimino</i> suo parente,
costui maltrattò in maniera i magistrati
della città, che tutti cospirarono
contra di lui, e gli levarono la vita. Temendo
poscia coloro di ricevere da Tacito
il meritato gastigo, unitisi con quegli
uccisori di Aureliano che restavano
anche vivi, tali insidie tramarono ad
esso Augusto Tacito, che il levarono
dal mondo. Nulla di più sappiamo di
lui, e neppur ne seppero gli autori della
Storia Augusta, se non che <span class="fnote">[Vopiscus., in Flor.]</span> a Terni
gli fu alzata una memoria sepolcrale
con istatua, che poi restò atterrata ed
infranta da un fulmine. Certo il suo senno
e l'amore del pubblico bene poteano
far sperare da lui delle gloriose imprese;
ma il corto suo vivere gl'impedì il fare
di più. Stento io a credere a Vopisco <span class="fnote">[Idem, in Tacito.]</span>,
quando scrive, aver egli comandato che
il mese di <i>settembre</i> si appellasse <i>Tacito</i>,
non parendo propria di un sì saggio vecchio
Augusto una sì pueril vanità.
</p>

<p>
Dopo la caduta di Tacito, <i>Marco Annio
Floriano</i>, suo fratello uterino e prefetto
del pretorio, quasi che l'imperio
fosse ereditario, si fece proclamare <i>Imperadore
Augusto</i> da' suoi soldati, e non
<span class="pagenum"><a name="Page_982" id="Page_982"></a>[982]</span>
tardò a spedirne l'avviso al senato romano,
il quale non fece difficoltà ad accettarlo.
Ma ritrovandosi allora <i>Probo</i>
generale dell'armi romane in Soria,
quell'armata, appena udì la morte di
Tacito, che a gran voce chiamò <i>imperadore</i>
esso Probo. Fece egli, almeno apparentemente,
non poca resistenza,
siccome personaggio che non avea, per
quanto egli dicea, mai desiderato quell'onore <span class="fnote">[Vopiscus, in Probo.]</span>,
protestando specialmente
a que' soldati che non troverebbono
vantaggio in volerlo innalzare, perchè
egli era uomo poco indulgente. Tuttavia
gli convenne cedere, e tanto più perchè
dopo un tal atto sarebbe riuscito pericoloso
a lui il dimorare in istato privato.
Perciò ecco insorgere una guerra civile.
<i>Floriano</i> fu riconosciuto per imperadore
a Roma, e per tutte le provincie dell'Europa
e dell'Africa, ed anche in Asia
sino alla Cilicia; laddove solamente la
Soria, la Fenicia, la Palestina e l'Egitto
si sottomisero a <i>Probo</i>, pochissima parte
di mondo in paragone dell'altra. Dimorava
allora Floriano verso lo stretto di
Bisanzio, dove avea ristretti gli Sciti
rimasti sbanditi nell'Asia, quando gli
giunse l'avviso d'aver per competitore
Probo. Lasciati dunque andare i Barbari,
si mise in arnese per procedere coll'armi
contra di lui, e passò nella Cilicia.
Probo, all'incontro, perchè si sentiva
assai inferiore di forze, ad altro non
pensò che a prepararsi per la difesa, e
a tirare in lungo la guerra, quando arrivò
il caldo della stagione, il quale
ardente in quelle parti non solamente si
fece sentir molestissimo ai soldati di
Floriano, la maggior parte europei, e
piuttosto usati al freddo, ma li fece anche
cadere per la maggior parte malati.
Di ciò informato Probo si accostò coll'esercito
suo a Tarso, dov'era Floriano;
e benchè uscissero in ordine di
battaglia i soldati di lui, pure non osarono
azzardarsi che ad alcune scaramuccie.
Pertanto, inquieti al veder così
<span class="pagenum"><a name="Page_983" id="Page_983"></a>[983]</span>
indebolita per le malattie la loro armata,
e non ignorando quanto fosse superiore
in abilità e merito l'emulo Probo,
il quale si può conghietturare che facesse
far loro delle segrete insinuazioni di
molto vantaggio, vennero in risoluzione
di terminar quella guerra, con abbandonar
Floriano ed accettar Probo per
imperadore <span class="fnote">[Vopiscus, in Probo. Zosimus. Eusebius.
Syncellus. Joannes Malala.]</span>. La più comune opinione
degli storici è, che <i>Floriano</i> fosse ucciso
da' suoi. Aurelio Vittore <span class="fnote">[Aurelius Victor, in Epitome.]</span> nondimeno
lasciò scritto ch'egli, con tagliarsi le
vene da sè stesso, si diede la morte, dopo
due mesi in circa d'imperio. Sicchè
restò solo imperadore <i>Probo</i>, ed ebbe
alla sua ubbidienza tutte le milizie che
si trovavano in Oriente: dopo di che
spedì a Roma delle saporite lettere,
rappresentando al senato e al popolo
romano, ch'egli per forza avea ben preso
il titolo d'<i>Augusto</i>, ma che senza la
approvazion d'essi, ch'erano i principi
del mondo, egli non volea ritenerlo:
che ben sapeva di poter far tali slargate
da che avea in mano le forze maggiori
dell'imperio, e qual fosse in casi tali
l'uso del senato. Nel testo di Vopisco è
scritto che questa lettera di Probo fu
letta in senato nel dì 3 di febbraio, e in
lui concorsero i voti e plausi d'ognuno.
Per consenso di tutti i critici, v'ha dell'errore,
da che il medesimo storico
confessa cessata la vita di Floriano
nella state dell'anno presente, dopo due
o tre mesi d'imperio: e però non potè
Probo nel febbraio di quest'anno aver
presa la porpora, nè aspettar sino al
febbraio dell'anno seguente per procurarsi
l'approvazion del senato.
</p>

<p>
<span class="pagenum"><a name="Page_984" id="Page_984"></a>[984]</span>
</p>

<hr />

<h2 class="hidden"><a name="CCLXXVII" id="CCLXXVII"></a>CCLXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCLXXVII</span>. Indizione <span class="scp">X</span>.</td>
  </tr>
  <tr>
    <td><span class="sc">Eutichiano</span> papa 3.</td>
  </tr>
  <tr>
    <td><span class="sc">Probo</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Probo Augusto</span> e <span class="sc">Marco
Aurelio Paolino</span>.
</p>

<p>
Nelle medaglie <span class="fnote">[Mediobarb., in Numismat. Imperat.]</span> il novello imperadore
porta il nome di <i>Marco Aurelio
Probo</i>. Egli era <span class="fnote">[Vopiscus, in Probo. Victor, in Epitome.]</span> nativo di Sirmio nella
Pannonia, di famiglia mediocre e mal
provveduta di beni. Diedesi in sua gioventù
alla milizia, e sotto Valeriano
Augusto per li suoi buoni portamenti
arrivò ad essere tribuno. Lodavasi forte
in lui la bella presenza, il coraggio e la
probità de' costumi corrispondente al
suo cognome. Non poche segnalate imprese
fece egli in guerra contra varie
nazioni barbare e contro i ribelli dello
imperio, di modo che fu carissimo a
Gallieno imperadore, il quale, scrivendo
a lui, il chiamava suo padre. Tanto lo
stimò Aureliano Augusto, che parve inclinato
a volerlo per suo successore; e
Claudio e Tacito il riguardavano sempre
come il miglior nobile della repubblica
romana. Vopisco rapporta varie
prodezze di lui ed alcune lettere dei
suddetti Augusti in pruova del gran
concetto che aveano di questo personaggio
quando era in privata fortuna.
Nel mestier poi della guerra niun forse
il pareggiava, nè a lui mancava il bel
segreto di farsi amar dai soldati, non già
con lasciar loro la briglia sul collo, ma
con far conoscere ad ognuno quanto gli
amasse. Li visitava sovente; nulla voleva
che loro mancasse, nè che lor fosse
fatta ingiustizia alcuna; anzi colla sua
saviezza spesso placava il crudel Aureliano,
se il trovava adirato contra di
loro. Qualor si faceva qualche bottino,
a riserva dell'armi, tutto voleva che si
dividesse fra i medesimi soldati. Per altro
li teneva egli continuamente in esercizio
<span class="pagenum"><a name="Page_985" id="Page_985"></a>[985]</span>
e in lavorieri, affinchè s'indurassero
nelle fatiche, imitando in ciò l'africano
Annibale. E però in molte città fece da
essi fabbricar ponti, templi, portici ed
altri edifizii, e seccar nell'Egitto delle
paludi, per potervi seminare, aprendo
canali che scaricassero l'acque, e facilitando
in altre maniere il traffico pel fiume
Nilo. Creato poscia imperadore in
età, e riconosciuto per tale da tutti i
popoli del romano imperio, in così belle
azioni s'impiegò, che Vopisco si lasciò
scappar dalla penna, a mio credere, una
sfoggiata iperbole, con dire ch'egli fu
da preferire ad Aureliano, Traiano, Adriano,
agli Antonini, ad Alessandro e
Claudio Augusti, perchè ebbe tutte le
loro virtù, ma non già i loro difetti. Così
Vopisco <span class="fnote">[Vopiscus, in Floriano.]</span>, il qual poi si trova aver
saputo sì poco delle gesta di questo imperadore.
Scrive Zosimo <span class="fnote">[Zosimus, lib. 1, cap. 65.]</span> che una delle
prime sue applicazioni fu quella di punire
gli uccisori di Aureliano e di Tacito. Nè
arrischiandosi a tal giustizia con pubblicità,
li fece invitar tutti ad un convito,
dove furono tagliati a pezzi dalle sue
guardie, fuorchè uno che si salvò, e preso
dipoi fu abbruciato vivo. Ma Vopisco <span class="fnote">[Vopiscus, in Probo.]</span>
non s'accorda con lui, confessando
bensì che Probo vendicò la morte
di quegli imperadori, ma con più moderazione
e discretezza che non aveano
prima fatto i soldati e Tacito Augusto.
Perdonò ancora a coloro che aveano
sostenuto <i>Floriano</i> contra di lui, perchè
seguaci non di usurpatore o tiranno, ma
di un fratello del principe. Nel mentre
che si trovavano imbrogliati gli affari
pubblici per la morte di Tacito e per la
disputa dell'imperio tra Floriano e Probo,
i popoli della Germania, passato il
Reno <span class="fnote">[Zosimus, lib. 1, c. 67.]</span>, occuparono non poche città
delle Gallie in que' contorni. Vopisco <span class="fnote">[Vopiscus, in Probo.]</span>
ci vorrebbe far credere che tutte quelle
provincie dopo la caduta di Postumo
<span class="pagenum"><a name="Page_986" id="Page_986"></a>[986]</span>
restassero sconvolte: e che, tolto di vita
Aureliano, venissero in poter d'essi Germani.
Pertanto l'Augusto Probo, lasciato
per ora il pensiero di passare a Roma,
sen venne a Sirmio sul principio di
maggio, e di là poi marciò alla volta del
Reno. Trovò i Barbari sparsi per le città
galliche, e diede loro addosso in varii
combattimenti, con farne una strage incredibile.
In una lettera da lui scritta al
senato romano si pregia d'aver uccisi
quattrocento mila di que' Barbari, e di
averne presi sedici mila, ch'erano poi
arrolati nelle truppe romane, e da lui
sparsi in varii luoghi e in diverse legioni.
Temer si può che sia scorretto qui
il testo di Vopisco, o che la morte di
tanti armati sia un vanto, difficile a credere.
Ricuperò Probo e liberò dal giogo
barbarico sessanta o settanta città nobili
delle Gallie.
</p>

<p>
Racconta qui Zosimo <span class="fnote">[Zosimus, lib. 1, c. 67.]</span> una cosa
strana, cioè che, provandosi gran carestia
di viveri nell'armata sua, oscuratosi
il cielo all'improvviso, cadde una
dirotta pioggia, e seco una tal quantità
di grano, che se ne trovavano dei mucchi
nella campagna. Stupefatti i soldati,
non ardivano di valersi di questo soccorso;
ma incalzati dalla fame, fecero
macinar quel grano, e il trovarono molto
a proposito per saziarsi. Non avrei
fatta io menzione di questo racconto,
che, al pari degli altri lettori, credo anch'io
favoloso, e tanto più perchè Vopisco
non ne dice parola, e Zonara <span class="fnote">[Zonaras, in Annalib.]</span>
ne parla dubitativamente; ma non ho
voluto ometterlo, perchè anche nell'anno
1740 vennero nuove che in una villa
dell'Austria era piovuto del grano, e ne
ebbi io stesso sotto gli occhi, ma senza
essersi potuto chiarire se il vento lo
avesse colà trasportato da altro luogo,
o in qual altra maniera ciò seguisse:
dovendo per altro essere certo che grano
tale (se pur ne fu vera la pioggia)
non era nato in cielo, nè venuto da quel
<span class="pagenum"><a name="Page_987" id="Page_987"></a>[987]</span>
paese, dove non si ara nè semina. Aggiugne
il suddetto Zosimo che intervenne
lo stesso Probo Augusto ad una gran
battaglia data ai Logioni, popoli della
Germania, que' medesimi probabilmente
che son chiamati Ligi da Cornelio Tacito.
La vittoria fu dal canto de' Romani;
Sennone, principe di quella gente, col
figliuolo restò prigioniere; ma Probo li
rimise poscia in libertà mercè di un
trattato di pace, per cui furono restituiti
tutti i prigioni e le prede da lor fatte.
Seguì ancora un fiero combattimento
tra i generali di Probo e i popoli Franchi,
mentre l'imperadore in persona facea
guerra, e venne alle mani coi Borgognoni
e Vandali sulle rive del Reno,
popoli che non si sa intendere come
dalla Tartaria o da altro paese settentrionale
fossero pervenuti fin colà. Non
avea Probo forze tali da poter combattere
del pari con quelle sterminate masnade
di Barbari; però da saggio cercò
solamente di dividerli. Tanto dunque gli
attizzarono i Romani con dir loro delle
villanie, e mostrando poi di fuggire, se
alcun d'essi passava di qua dal Reno,
che gran parte del loro campo passò il
fiume. Non tardarono allora i Romani
ad assalirli e disfarli; e quei che restarono
intatti di là, non ottennero pace se
non con obbligarsi di restituir tutto il
bottino e i prigioni. Perchè non eseguirono
con fedeltà il trattato, Probo andò
ad assalirli ne' loro trincieramenti, una
parte ne uccise, un'altra ne fece prigioniera
con <i>Igillo</i> lor principe; e questi,
mandati nella gran Bretagna a popolar
quel paese, servirono dipoi con fedeltà
al romano imperio. Anche Vopisco attesta
che Probo, avendo valicato il Reno,
portò la guerra in casa de' Barbari, e li
fece ritirare sino ai fiumi Necro ed Alba,
con torre loro non minor bottino di
quel che essi aveano fatto nel paese romano.
Continuò ancora molto tempo
quella guerra, senza che passasse giorno
in cui non gli fossero portate molte teste
di que' Barbari, per cadauna delle
<span class="pagenum"><a name="Page_988" id="Page_988"></a>[988]</span>
quali egli pagava una moneta d'oro.
Un tal guasto obbligò nove di que' principi
a venire a' suoi piedi e a dimandar
pace. Questa fu loro accordata, purchè
dessero ostaggi, ed insieme una contribuzion
di vacche, pecore e grano. Veggonsi
medaglie <span class="fnote">[Mediobarbus, in Numismat. Imp.]</span> di Probo colla <i>vittoria
germanica</i>, le quali son da riferire
all'anno presente, od anche al susseguente,
parendo che tante imprese non
si potessero compiere in pochi mesi. Cominciò
in quest'anno <span class="fnote">[Eusebius, in Chron.]</span> ad infettare il
mondo l'eresia di Manete, che stese
poi di molto le radici, e durò di poi per
moltissimi secoli, con penetrar anche
nell'Italia dopo l'anno millesimo della
era volgare.
</p>

<hr />

<h2 class="hidden"><a name="CCLXXVIII" id="CCLXXVIII"></a>CCLXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCLXXVIII</span>. Indiz. <span class="scp">XI</span>.</td>
  </tr>
  <tr>
    <td><span class="sc">Eutichiano</span> papa 4.</td>
  </tr>
  <tr>
    <td><span class="sc">Probo</span> imperadore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Probo Augusto</span> per la
seconda volta e <span class="sc">Lupo</span>.
</p>

<p>
<i>Furio</i> o <i>Virio Lupo</i> fu prefetto di
Roma <span class="fnote">[Bucherius, in Cycl.]</span> nell'anno presente e ne' due susseguenti.
Si figurò il Panvinio ch'egli
procedesse ancora console in questo
anno: il che può essere vero, quando si
supponga già introdotto l'uso d'unir
insieme queste due dignità. Dopo aver
restituita la quiete alle Gallie, passò lo
<i>Augusto Probo</i> nella Rezia <span class="fnote">[Vopiscus, in Probo.]</span>, e lasciò
quel paese in somma pace, e libero per
allora dal sospetto di ricevere molestia
da' nemici del romano imperio. Arrivato
nell'Illirico, compianse quelle contrade
infestate e messe a sacco dai
Sarmati e da altre nazioni barbare. Il
terrore, che seco portavano l'armi di
lui, fu bastante a dissipar tutta la nemica
gente, e a ripigliar il possesso di ogni
luogo da lor preso, quasi senza sfoderare
le spade. Continuato il cammino,
<span class="pagenum"><a name="Page_989" id="Page_989"></a>[989]</span>
trovò anche la Tracia gemente per la
irruzion de' Goti in quelle parti. Duolsi
Vopisco che la storia di questo insigne
imperadore fosse come perita a' suoi
tempi; e pur egli fiorì poco più di un
mezzo secolo dappoi. Altro dunque non
ci seppe egli dire delle imprese di Probo
nella Tracia, se non che tal paura
concepirono di lui i Goti, che parte si
sottomise ai di lui voleri, e parte stabilì
con dei trattati una buona amicizia coi
Romani. Gran tempo era che i popoli
dell'Isauria stavano ribelli al romano
imperio, senza aver potuto i precedenti
Augusti ridurli al dovere, perchè le asprissime
lor montagne tante rocche erano
di lor difesa, e quivi si manteneano
a forza di ruberie continue. Probo, aspirando
alla gloria di domar quegli assassini,
marciò a quella volta, e nel viaggio
colse e fece morire <i>Palfurio</i>, potentissimo
capo di que' ladroni: e con tal arte
dipoi maneggiò la guerra, che liberò
tutta l'Isauria, e rimise in quelle parti
l'autorità e le leggi della romana repubblica.
Non vi fu luogo, per iscosceso
che fosse, in cui non tendessero d'entrare
o per amore o per forza i di lui soldati:
benchè egli dipoi dicesse essere
tale quel paese, che ben più facile era
l'impedirne l'entrata ai ladroni che il
cavarneli, se vi fossero entrati. Donò
ai veterani molti di quei luoghi a titolo
di benefizio (noi diciamo ora feudo), con
obbligo ai loro figliuoli di militare dopo
i diciotto anni, acciocchè non imparassero
prima il mestier del rubare che
quel della guerra. Ma per quanto egli
facesse, non andò molto che quel popolo
tornò alla ribellione, ed il paese seguitò
ad essere un nido di ladri. Parla anche
Zosimo <span class="fnote">[Zosimus, lib. 1, c. 69.]</span> dei fatti dell'Isauria, scrivendo
che un certo Lidio di quella nazione,
gran capo di masnadieri, e forse
non diverso da quel Palfurio che vien
mentovato da Vopisco, con un corpo di
gente avea fin qui malmenata la Licia e
la Panfilia. All'approssimarsi dell'armata
<span class="pagenum"><a name="Page_990" id="Page_990"></a>[990]</span>
romana andò a rinserrarsi co' suoi in
Cremma, fortezza inespugnabile della Licia
per la sua situazione in montagna e
per le fosse profonde. Quivi assediato,
fece rasar molti edifizii per seminarvi, ma
conoscendo ciò non bastante al bisogno,
si scaricò delle persone inutili, mandandole
fuori; e perchè furono queste fatte
rientrar dai Romani, il crudel uomo le
fece precipitar giù da que' dirupi. Trovò
anche maniera di cavare una strada sotterranea,
per cui i suoi uscivano a bottinare.
Per via d'una donna fu scoperto
l'affare. Allora Lidio si sbrigò col ferro
di quei ch'erano superflui alla difesa.
Non finiva sì presto quel blocco, se un
valente suo maneggiator di macchine,
che solea colpir colle freccie dovunque
mirava, battuto ingiustamente da lui,
non fosse fuggito al campo de' Romani,
da dove con una saetta mortalmente
ferì Lidio in tempo ch'egli si affacciava
ad una finestra per guatare gli andamenti
dei nemici. Questo colpo diede
fine all'assedio, essendosi renduti quei
difensori. Probabilmente son da riferire
all'anno presente tutte le suddette prodezze
dell'Augusto probo. Truovasi qualche
sua medaglia <span class="fnote">[Mediobarb., in Numism. Imperator.]</span>, dove è menzionata
la <i>vittoria gotica</i>, attribuita con ragione
all'anno corrente, e con indizio che
qualche battaglia con fortunato esito
fosse stata data ai Goti, ancorchè Vopisco
nulla parli di combattimenti con
quella nazione.
</p>

<hr />

<h2 class="hidden"><a name="CCLXXIX" id="CCLXXIX"></a>CCLXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCLXXIX</span>. Indiz. <span class="scp">XII</span>.</td>
  </tr>
  <tr>
    <td><span class="sc">Eutichiano</span> papa 5.</td>
  </tr>
  <tr>
    <td><span class="sc">Probo</span> imperadore 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Probo Augusto</span> per la
terza volta e <span class="sc">Nonio Marcello</span> per la
seconda.
</p>

<p>
Questo secondo consolato di <i>Nonio
Marcello</i> è appoggiato ad una iscrizione
romana da me data alla luce <span class="fnote">[Thesaurus Novus Inscription., pag. 267.]</span>.
<span class="pagenum"><a name="Page_991" id="Page_991"></a>[991]</span>
Coronato di vittorie passava l'Augusto
Probo di un paese in un altro. Dalla
Soria dunque mosse egli contro ai popoli
Blemmii, confinanti all'Egitto. Costoro,
o per forza, o perchè chiamati da
qualche congiurato, s'erano impadroniti
di Copto e di Tolemaide, città egiziane,
che presto cederono alle forze dell'armata
romana, con istrage dei difensori <span class="fnote">[Vopiscus, in Probo.]</span>.
Ed essendo mandati molti di
costoro a Roma prigionieri, per la sparutezza
e novità del volto e del portamento
loro, furono oggetto di stupore
a chiunque li mirava. La sconfitta di
que' popoli, giudicati in que' tempi il
terrore de' lor vicini, diede molto da
paventare al re di Persia, creduto <i>Narseo</i>
o <i>Narsete</i>. Probo Augusto in fatti
meditava di fargli guerra, quando sopraggiunsero
i di lui ambasciatori, dimandando
pace con assai umiltà. Probo
con sostenutezza gli accolse, non volle
ricevere i regali a lui inviati, con dire
che si maravigliava come il re loro inviasse
così poca cosa ad un principe,
il quale, qualor gli piacesse, diverrebbe
padrone di tutto il di lui paese. Con
tale risposta li rimandò spaventati e confusi.
Cresciuta perciò la paura ne' Persiani,
di nuovo spedirono legati con
esibizioni tali, che Probo soddisfatto
conchiuse pace con loro. Fu di parere
il padre Petavio che appartenesse più
tosto a <i>Probo</i> ciò che Sinesio <span class="fnote">[Synesius, de Regno.]</span> attribuisce
a <i>Carino Augusto</i>, con iscrivere
che, avendo il re persiano fatta qualche
ingiuria ai Romani, l'imperadore marciò
per l'Armenia colla sua armata
contra di lui. Giunto sulla cima della
montagna, onde si scopriva la pianura
della Persia, con quella vista rallegrò i
suoi soldati, dicendo essere quello il
paese, dove avrebbono sguazzato nella
abbondanza, e che pazientassero per
ora il difetto di molte cose. Quindi, postosi
a tavola sopra l'erba, fece portare
il suo pranzo, consistente in una sola
<span class="pagenum"><a name="Page_992" id="Page_992"></a>[992]</span>
scudella di piselli, e in qualche pezzo
di porco salato; ed eccoti l'avviso di
essere arrivati gli ambasciatori persiani.
Senza muoversi, senza mutarsi d'abito,
mentre era vestito di una casacca di
porpora, ma di lana, e con un cappello
in testa, perchè calvo affatto, diede loro
udienza; e disse che se il re loro non
provvedeva, vedrebbe in breve tutte le
di lui campagne sì nude d'alberi e grani,
come la sua testa era di capelli, e,
così dicendo, si levò il cappello. Esibì a
que' legati la sua tavola, se aveano bisogno
di mangiare; se no, che se ne andassero.
La relazione da costoro fatta
al re di un imperadore e di un'armata
sì poco curante delle delizie e del lusso,
talmente accrebbe il terror dei Persiani,
che il re stesso in persona fu a visitar
l'imperadore, e ad accordargli tutto ciò
ch'egli desiderava. Noi non sappiamo
che <i>Carino</i> facesse guerra a' Persiani;
abbiamo bensì da Vopisco <span class="fnote">[Vopiscus, in Caro.]</span>, e lo vedremo
fra poco, avere l'imperador <i>Caro</i>
portate felicemente l'armi contra di
loro; e però potersi a lui più tosto che
a Carino riferir questo fatto. Contuttociò
convien esso meglio a Probo, a cui
bastò di far paura ai Persiani, senza
adoperar l'armi per farsi rispettare.
</p>

<hr />

<h2 class="hidden"><a name="CCLXXX" id="CCLXXX"></a>CCLXXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCLXXX</span>. Indiz. <span class="scp">XIII</span>.</td>
  </tr>
  <tr>
    <td><span class="sc">Eutichiano</span> papa 6.</td>
  </tr>
  <tr>
    <td><span class="sc">Probo</span> imperadore 5.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Messala</span> e <span class="sc">Grato</span>.
</p>

<p>
Un marmo rapportato dal Malvasia <span class="fnote">[Malvasia, Marm. Felsin., pag. 353.]</span>
ci fa vedere un <i>Lucio Pomponio
Grato</i> due volte console. Non è improbabile
che ivi si parli del console dell'anno
presente. Lasciato ch'ebbe lo
Augusto Probo in una invidiabil pace
l'Oriente, se ne ritornò in Europa. Fermatosi
nella Tracia, ricorsero a lui i
Bastarni, popolo barbaro abitante verso
le bocche del Danubio, forse perchè
<span class="pagenum"><a name="Page_993" id="Page_993"></a>[993]</span>
cacciati dai lor nemici, o pure per migliorar
di paese, chiedendogli abitazione
nelle terre romane, e promettendo fedeltà <span class="fnote">[Vopiscus, in Probo. Zosimus, l. 1, c. 71.]</span>.
A cento mila di costoro assegnò
Probo campagne da coltivar nella
Tracia, e costoro da lì innanzi furono
assai fedeli al romano imperio. Non così
fu de' Gepidi, Grotunghi, o sieno Trutunghi,
e Vandali, molte migliaia de' quali
ottennero anch'essi di fissar il piede
nelle provincie romane, acciocchè le
popolassero. Imperciocchè costoro, appena
videro occupato Probo in guerreggiar
contro ai tiranni (de' quali fra poco
parlerò), che si rivoltarono, e, parte per
terra, parte per mare, gravissimi danni
recarono a più contrade romane. Fu perciò
obbligato dipoi l'imperadore Probo a
volgere l'armi contra di que' masnadieri,
con opprimerli sì fattamente, che pochi
ne ritornarono vivi all'antico loro paese.
Abbiamo nondimeno da Zosimo che
una parte de' Franchi, la quale si era
stabilita nel paese romano, fatta una
sollevazione e raunata gran copia di
navi, infestò la Grecia; passata dipoi
in Sicilia, vi prese la città di Siracusa
con grande strage di que' cittadini; ed
infine respinta dall'Africa, ebbe la fortuna,
uscendo probabilmente dallo stretto
di Gibilterra, di ritornarsene sana e
salva nella Germania. Ancorchè manchino
lumi per accertare il tempo in
cui seguì e terminò la ribellion di <i>Saturnino</i>,
parlandone Eusebio <span class="fnote">[Eusebius, in Chron.]</span> sotto
quest'anno, e non dissentendo Vopisco <span class="fnote">[Vopiscus, in Probo.]</span>,
a me non disdirà il farne qui
parola. Vedemmo già un <i>Saturnino</i> tiranno
sotto Gallieno; per consenso di
tutti gli antichi storici <span class="fnote">[Zosimus, Aurelius Victor, in Epitome. Eutrop.,
in Brev.]</span>, un altro di
tal nome si sollevò a' tempi di Probo.
Trovansi medaglie <span class="fnote">[Goltzius et Mediob., in Numismat. Imper.]</span>, nelle quali l'un
di essi è chiamato <i>Sesto Giulio Saturnino</i>,
e l'altro <i>Publio Sempronio Saturnino</i>,
<span class="pagenum"><a name="Page_994" id="Page_994"></a>[994]</span>
amendue col titolo di <i>Augusti</i>, senza
potersi ben chiarire qual d'essi
appartenga al regno di Probo. Secondo
il Tillemont <span class="fnote">[Tillemont, Mémoires des Empereurs.]</span>, <i>Sesto Giulio</i> par quegli
che in questi tempi si rivoltò. Zosimo
il fa nato nella Mauritania; Vopisco
cel dà oriondo dalle Gallie, cioè da un
paese inquietissimo e facile a crear dei
nuovi principi e a scuotere il giogo.
Però Aureliano <span class="fnote">[Vopiscus, in Saturn.]</span>, avendolo fatto comandante
dell'armi nelle frontiere dell'Oriente,
specialmente ordinò che costui
non entrasse mai nell'Egitto, ben conoscendo
il carattere de' Galli, e l'inquietudine
e vanità degli Egiziani, avidi
sempre di cose nuove. Si era segnalato
Saturnino in varii posti militari e in diverse
occasioni di guerra, di modo che
egli si vantava di aver estinte le turbolenze
delle Gallie, liberata l'Africa
dalle mani de' Mori, e data la pace alle
Spagne. In somma era creduto il più
bravo generale che si avesse a' suoi di
Aureliano. Probo Augusto lo amava
anche egli forte, e fidavasi assaissimo
di lui. Avea inoltre costui cominciato a
fabbricare una nuova città in Antiochia,
o pure un'Antiochia nuova <span class="fnote">[Euseb., in Chron.]</span>, in non
so qual paese. Ma essendo egli andato in
Egitto contro il divieto, il popolo troppo
volubile d'Alessandria lo acclamò improvvisamente
<i>Augusto</i>. Saturnino, per
operar da uomo di onore, fuggì di colà, e
si ritirò nella Palestina; ma quivi tanto
gli dovettero picchiar in capo gli amici
suoi, rappresentandogli il pericolo di vivere
privato dopo un tal fatto, che si lasciò
indurre a prender la porpora e il titolo
d'<i>Augusto</i>. Per altro, si dice <span class="fnote">[Vopiscus, in Saturn.]</span> che
egli mal volentieri si riducesse a questo; e
fra le acclamazioni del popolo gli cadevano
le lagrime dagli occhi, considerando
gl'imminenti pericoli; e a chi gli facea
coraggio, tenne un bel discorso intorno
alla miseria de' regnanti, e riconobbe
<span class="pagenum"><a name="Page_995" id="Page_995"></a>[995]</span>
che questo passo il menava alla morte.
Pretende Zonara <span class="fnote">[Zonaras, in Annalib.]</span>, tale essere stato
l'amore e la fiducia che a questo generale
professava Probo, che fece punir
come calunniatore il primo che portò
la nuova della di lui ribellione. Gli scrisse
anche più lettere per assicurarlo della
sua grazia; ma prevalendo le insinuazioni
di chi sosteneva non doversi egli
fidar di sì belle parole, non si seppe arrendere.
Pertanto colà inviò l'Augusto
Probo un corpo di milizia, a cui molte
altre si unirono, abbandonando Saturnino,
il quale, assediato in un forte castello,
restò in fine preso, e gli fu reciso
il capo contro la volontà di Probo: con
che tornò la calma nell'Oriente e nell'Egitto.
</p>

<p>
A questi medesimi tempi mi sia
lecito di riferir anche la ribellione di
<i>Procolo</i> e di <i>Bonoso</i>, esposta da Vopisco <span class="fnote">[Vopiscus, in Probo.]</span>,
ed appena accennata da Aurelio
Vittore <span class="fnote">[Aurelius Victor, in Epitome.]</span> e da Eutropio <span class="fnote">[Eutrop., in Breviar.]</span>. Era <i>Tito
Elio Procolo</i> <span class="fnote">[Goltzius et Mediob., in Numismat. Imperat.]</span> nativo di Albenga nella
Riviera di Genova, avvezzo dai suoi
maggiori al mestier de' ladroni, in cui
era divenuto sì ricco, che al tempo della
sua rivolta potè mettere in armi due
mila de' suoi proprii servi. Datosi alla
milizia, giunse ad essere tribuno di varie
legioni, e bei fatti d'arme si contavano
di lui, non men che brutti della
sua abbominevole lussuria. Trovavasi
egli in Colonia, e dicono che, giuocando
agli scacchi, per burla un soldato o buffone
il chiamò <i>Augusto</i>, e portata una
veste di lana di color di porpora, gliela
mise addosso; e che per tal atto sul
timore di gastigo egli tentò l'esercito,
e trovatolo condiscendente, assunse daddovero
il nome di <i>Augusto</i>. Credesi che
a questo salto più d'ogni altro lo animasse
la moglie sua, donna d'animo
virile, e che poi fu nominata Sansone.
Anche i Lionesi, disgustati di Aureliano
<span class="pagenum"><a name="Page_996" id="Page_996"></a>[996]</span>
per i mali trattamenti ricevuti da lui,
confortarono costui a prendere la porpora.
Per attestato di Vopisco <span class="fnote">[Vopiscus, in Probo.]</span>, la
Gallia Narbonese, le Spagne e la Bretagna
a lui si sottomisero, ed avendo
in que' tempi gli Alemanni fatta una
incursione nelle Gallie, Procolo li disfece
in più volte. Ma rimase anch'egli
disfatto dall'armata che contra di lui
inviò Probo, dalla quale perseguitato
sino ai confini, si raccomandò all'aiuto
dei Franchi, ma questi il tradirono, ed
egli perdè la vita. Non diverso fine ebbe
un altro ribello, cioè <i>Bonoso</i> <span class="fnote">[Idem, in Bonoso.]</span>, che
osò di farsi dichiarar <i>Imperadore</i>. Costui
era nato in Ispagna, ma originario
dalla Bretagna, e la madre sua procedeva
dalla Gallia. Oltre al credito di
essere un bravo uffiziale, godeva ancor
l'altro di essere un solennissimo bevitore.
Quando più ne tracannava, più
fresco sempre appariva, in guisa che
Aureliano imperadore ebbe più volte a
dire: <i>Costui non è nato per vivere, ma
per bere</i>. Se ne serviva quell'Augusto
per cavare i segreti degli ambasciadori
de' Barbari, restando essi ubbriachi, ed
egli no. Ma perciocchè, comandando egli
l'armi romane al Reno, per poca
guardia de' suoi riuscì ai Germani di
bruciar la flotta romana esistente in quel
fiume, per timore d'esserne gastigato,
si fece proclamar <i>Imperadore</i> <span class="fnote">[Vopiscus, in Probo.]</span>. Pare
che ciò succedesse nel tempo che Procolo
si era anch'egli ribellato, e che
unitamente si sostenessero contro le
forze di Probo. Attesta Vopisco che occorsero
varii combattimenti per atterrar
questo tiranno, il quale in fine terminò
la sua vita sopra una forca, con dire
allora la gente: <i>Mirate là pendente non
un uomo, ma un gran fiasco</i>. Zosimo
poi <span class="fnote">[Zosimus, lib. 1, cap. 66.]</span> e Zonara <span class="fnote">[Zonaras, in Annalibus.]</span> fanno menzione
della ribellione di un governatore della
Bretagna, senza nominarlo. Del che
<span class="pagenum"><a name="Page_997" id="Page_997"></a>[997]</span>
avvertito Probo, ne fece querela a <i>Mauro
Vittorino</i>, perchè sulla raccomandazione
di lui gli avesse dato quel governo. Vittorino
per questo andò a trovare in Bretagna
l'amico, ed ebbe maniera di
farlo trucidare. Qualche sedizion di
gladiatori fu anche in Roma, e con esso
loro si unirono molti della plebe romana,
laonde fu d'uopo che Probo mandasse
dell'armi a Roma per soggiogarli.
Il che pienamente gli riuscì.
</p>

<hr />

<h2 class="hidden"><a name="CCLXXXI" id="CCLXXXI"></a>CCLXXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCLXXXI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Eutichiano</span> papa 7.</td>
  </tr>
  <tr>
    <td><span class="sc">Probo</span> imperadore 6.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Probo Augusto</span> per la
quarta volta e <span class="sc">Tiberiano</span>.
</p>

<p>
Prefetto di Roma fu <i>Ovinio Paterno</i> <span class="fnote">[Bucherius, de Cycl.]</span>
in quest'anno. Resta tuttavia in
disputa il tempo, in cui Probo Augusto
entrasse trionfante in Roma. Ma certo
sembra più proprio questo che gli altri,
giacchè dopo tante vittorie contro le
nazioni barbare, e dopo aver restituita
la pace a tutto l'imperio romano, potè
egli finalmente venir a cogliere gli
allori e i plausi nella dominante città <span class="fnote">[Vopiscus, in Probo.]</span>.
In questo suo trionfo precedevano varie
schiere di nazioni barbariche da lui vinte.
Diedesi poi una caccia magnifica di
fiere nel circo, del quale era stata formata
una selva, con trasportarvi gli
alberi interi colle loro radici. Vi si videro
mille struzzoli ed altrettanti cervi,
cignali, caprioli, ibici ed altri animali che
mangiano erba; e se ne lasciò la preda
al popolo. Nel dì seguente si fecero comparire
nell'anfiteatro cento lioni colle
lor giubbe o crini, che coi ruggiti formavano
una specie di tuono. Furono
<span class="pagenum"><a name="Page_998" id="Page_998"></a>[998]</span>
tutti uccisi, ma con ispettacolo che diede
poco divertimento o piacere al popolo.
Lo stesso avvenne di ducento leopardi,
di cento lionesse e di trecento orsi. Si
fecero ancora combattimenti di gladiatori,
condotti in numero di trecento
paia; e Probo diede un ricco congiario
al popolo. Aveva egli fin sul principio
del suo governo rimesse in piedi le appellazioni
dai processi e da altri primarii
magistrati al senato, come era ne' vecchi
tempi, e conceduto al medesimo
senato di mandare i proconsoli, e di
dar loro i legati, o vogliam dire i luogotenenti,
e il gius pretorio ai governatori
nelle provincie; volendo ancora
che le leggi da esso Augusto fatte venissero
confermate con decreto del medesimo
senato. Tanta autorità restituita
a quell'insigne corpo, per cui pareva ai
senatori d'essere tornati ai tempi di
Augusto, procacciò a Probo un gran
plauso e lode. In questi tempi poi di
pace, affinchè i soldati non si guastassero
nell'ozio, gl'impiegò in varie faccende,
specialmente in piantar vigne nelle colline
delle Gallie, della Pannonia e della
Mesia, permettendo ad ognuno <span class="fnote">[Aurelius Victor, in Epitome. Eutrop., in
Breviario. Vopiscus, in Probo.]</span>, e
massimamente ai popoli delle Spagne, di
aver delle vigne: licenza che dopo Domiziano
non era conceduta a tutti. Giuliano
Apostata <span class="fnote">[Julianus, de Caesaribus.]</span> scrive che Probo nel
breve corso del suo imperio rifabbricò
ed ornò ben settanta varie città. E da
Giovanni Malala <span class="fnote">[Joannes Malala, in Chronogr.]</span> abbiamo ch'esso
Augusto adornò in Antiochia il Museo e
il Ninfeo con de' musaici; siccome ancora
ordinò che l'erario pubblico di
quella città contribuisse de' salarii annuali,
affinchè gratuitamente la gioventù
di Antiochia fosse istruita nelle lettere.
</p>

<p>
<span class="pagenum"><a name="Page_999" id="Page_999"></a>[999]</span>
</p>

<hr />

<h2 class="hidden"><a name="CCLXXXII" id="CCLXXXII"></a>CCLXXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCLXXXII</span>. Indizione <span class="scp">XV</span>.</td>
  </tr>
  <tr>
    <td><span class="sc">Eutichiano</span> papa 8.</td>
  </tr>
  <tr>
    <td><span class="sc">Probo</span> imperadore 7.</td>
  </tr>
  <tr>
    <td><span class="sc">Caro</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Probo Augusto</span> per la
quinta volta e <span class="sc">Vittorino</span>.
</p>

<p>
Ebbe Roma in quest'anno per suo
prefetto <i>Pomponio Vittorino</i>, o sia <i>Vittoriano</i> <span class="fnote">[Bucher., in Cycl.]</span>,
il quale vien creduto da alcuni
lo stesso che <i>Vittorino</i> console.
Quai nuovi disgusti avessero i Persiani
recato all'imperio romano, è a noi ignoto.
Solamente sappiamo che Probo
imperadore era in procinto di far loro
guerra. A questo fine marciò egli coll'armata
a Sirmio nella Pannonia, o sia
nell'Illirico, con disegno di passar in
Oriente; ma eccoti que' medesimi soldati
che lui aveano renduto vincitore di
tanti nemici, levargli la vita con improvvisa
sedizione <span class="fnote">[Vopiscus, in Probo. Julianus, de Caesaribus.]</span>. I motivi de' loro disgusti
erano il vedersi sempre d'una in
altra fatica da lui impiegati senza mai
goder posa nè quartieri, dicendo egli
<i>che il soldato non dovea mangiare il pane
a tradimento</i>; siccome ancora l'essergli
scappato un giorno <i>che sperava di ridurre
in tale stato di quiete la repubblica, che
non vi fosse bisogno di soldati</i>; detto
inverisimile in bocca di un sì saggio
imperadore. Ma quel che più irritò molti
d'essi militari, fu, che desiderando egli
di accrescere e rendere più fecondo il
territorio di Sirmio sua patria, ordinò a
molte migliaia di soldati di cavar una
fossa, per seccare una vasta palude in
quelle parti. Per questo inferociti coloro,
un dì se gli scagliarono addosso <span class="fnote">[Aurelius Victor, in Epitome. Eutrop., in
Breviario. Eusebius, in Chronico.]</span>; ed
ancorchè egli fuggisse nella torre ferrata,
pur questa non fu sufficiente a
sottrarlo al loro furore e a salvargli la
vita. Credesi che succedesse la morte
<span class="pagenum"><a name="Page_1000" id="Page_1000"></a>[1000]</span>
sua nell'agosto di quest'anno, correndo
l'anno settimo del suo imperio, e che
egli non avesse più che cinquanta anni
d'età <span class="fnote">[Johannes Malala, in Chronogr.]</span>, principe degno di lunghissima
vita, perchè in valore non la cedeva ad
alcuno de' suoi predecessori, e nella
clemenza moltissimi ne superò; e, trovata
la romana repubblica in cattivo
stato, la rimise nell'antica sua potenza
di onore, più sempre pensando al pubblico
che al privato suo bene. Non si sa
ch'egli avesse o lasciasse figliuoli; si
tiene che avesse moglie, ma senza che
se ne possa assegnare con sicurezza il
nome. Perciò non intendiam bene ciò
che significhi Vopisco <span class="fnote">[Vopiscus, in Probo.]</span> con dire che
i di lui posteri si ritirarono da Roma, e
andarono ad abitare nel territorio di
Verona verso i laghi di Garda e di Como.
Fu eretto dipoi dai soldati un magnifico
sepolcro a Probo con iscrizione
denotante lui veramente principe dabbene,
e vincitor delle nazioni barbare e
dei tiranni. Giunta a Roma la nuova
della di lui morte, inconsolabile si fece
conoscere il dolore del senato e popolo
romano, non tanto per avere perduto
un ottimo principe, quanto per paura
che a questa perdita tenessero dietro dei
gravissimi guai, siccome in fatti avvenne.
Niuno vi fu degli onori anche sacrileghi,
che Roma pagana sapesse decretare
alla memoria dei loro Augusti, di
cui restasse privo il defunto Probo, essendo
egli stato deificato, innalzati templi
al suo nome, e stabiliti ogni anno da
farsi i giuochi circensi in onore di lui.
</p>

<p>
Prefetto del pretorio di Probo era
<i>Marco Aurelio Caro</i>, e non pochi furono
coloro che sospettarono aver egli tenuta
mano all'uccision del suo principe. Vopisco <span class="fnote">[Idem, in Caro.]</span>
da simil taccia il difende, allegando
l'integrità de' costumi di esso
Caro, e l'aver egli fatta dipoi severa
giustizia di chi avea tolta la vita a quell'insigne
imperadore. Ma non seppe
<span class="pagenum"><a name="Page_1001" id="Page_1001"></a>[1001]</span>
Vopisco assegnare qual fosse la vera
patria di Caro, facendolo alcuni nato
in Roma, altri nell'Illirico ed altri in
Milano. I due Vittori <span class="fnote">[Aurelius Victor, in Epitome.]</span>, Eutropio <span class="fnote">[Eutrop., in Breviario.]</span>
ed Eusebio <span class="fnote">[Euseb., in Chronic.]</span> cel rappresentano nato
in Narbona nella Gallia. Egli nondimeno
pretendeva che i suoi maggiori fossero
di patria Romani. Per varii gradi militari
era egli salito all'eminente di prefetto
del pretorio, e fu sommamente amato e
stimato, non men da Probo che dall'armata
tutta, ancorchè, secondo Giuliano
Apostata <span class="fnote">[Julianus, de Caesaribus.]</span>, egli fosse di genio melanconico
e severo. Di due suoi figliuoli il
primogenito fu <i>Marco Aurelio Carino</i>, la
cui infame vita, troppo diversa da quella
del padre, la vedremo fra poco. L'altro
si crede appellato <i>Marco Aurelio Numeriano</i>,
di costumi saggio e di maniere
molto amabile. In due iscrizioni da me
date alla luce <span class="fnote">[Thesaurus Novus Inscription., pag. 256,
num. 7, et 461, num. 5.]</span> egli porta il nome di
<i>Marco Numerio Numeriano</i>; e però è da
vedere se sieno legittime certe medaglie <span class="fnote">[Mediobarb., in Numismat. Imperat.]</span>
spettanti a lui, o se il difetto
fosse in tali iscrizioni. Ora, tolto di vita
Probo, concorsero i voti dei più dell'imperiale
armata nella persona di esso
<i>Caro</i>, e il proclamarono <i>Augusto</i>, giudicandolo
più d'ogni altro meritevole di
quell'eccelsa dignità, e volendo con ciò
rimettere in piedi l'uso negli eserciti di
creare gl'imperadori, senza riceverli
dalle mani del senato. Portata questa
nuova a Roma, tanto il senato che il
popolo se ne rattristarono forte, non
perchè non sapessero ch'egli era un
buon uomo, benchè troppo inferiore a
Probo <span class="fnote">[Vopiscus, in Probo.]</span>, ma perchè ognun temeva
<i>Carino</i>, di lui figliuolo, troppo screditato
per li suoi vizii. Nè tardò già Caro a
dichiarar Cesari amendue i suoi figliuoli,
cioè <i>Carino</i> e <i>Numeriano</i>. Poscia perchè
<span class="pagenum"><a name="Page_1002" id="Page_1002"></a>[1002]</span>
il minore troppo giovane non parea
proprio per governar popoli, inviò il
maggiore, cioè <i>Carino</i>, nelle Gallie <span class="fnote">[Vopiscus, in Carino.]</span>,
dandogli facoltà di comandar a quelle
provincie, ed insieme all'Italia, all'Illirico,
alle Spagne, alla Bretagna, come
se fosse Augusto; giacchè esso Caro
imperadore avea già presa la risoluzione
di passar in Oriente contra dei Persiani.
Ma si mostrò sempre scontentissimo
di non avervi potuto inviar <i>Numeriano</i>,
perchè ben conosceva le ribalderie
di Carino; anzi fu creduto che, se vivea
un poco di più, avrebbe levato ad esso
Carino il titolo di Cesare, per non lasciare
un pessimo successore a sè stesso
e all'imperio. Mandandolo nondimeno
nelle Gallie, gli mise a' fianchi de' consiglieri
onorati e saggi, rimedio di poca
utilità, qualora nei principi si unisca
debolezza di testa ed inclinazione cattiva.
</p>

<hr />

<h2 class="hidden"><a name="CCLXXXIII" id="CCLXXXIII"></a>CCLXXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="sc">Cristo</span> <span class="scp">CCLXXXIII</span>. Indizione <span class="scp">I</span>.</td>
  </tr>
  <tr>
    <td><span class="sc">Eutichiano</span> papa 9.</td>
  </tr>
  <tr>
    <td><span class="sc">Caio</span> papa 1.</td>
  </tr>
  <tr>
    <td><span class="sc">Caro</span> imperadore 2.</td>
  </tr>
  <tr>
    <td><span class="sc">Carino</span> imperatore 1.</td>
  </tr>
  <tr>
    <td><span class="sc">Numeriano</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Caro Augusto</span> e <span class="sc">Marco
Aurelio Carino Cesare</span>.
</p>

<p>
Ne' Fasti pubblicati dal Noris e presso
Anastasio bibliotecario, <i>Caro Augusto</i> è
detto <i>console per la seconda volta</i>. Perchè
gli altri Fasti e varie leggi non accennano
questo suo secondo consolato, nè
pur io ho ardito di metterlo per cosa
certa. Il Panvinio <span class="fnote">[Panvin., in Fastis Consul.]</span> nondimeno reca
un'iscrizione, in cui Caro è chiamato
CONSVL II. Aggiugne che nel luglio
furono sustituiti con <i>Numeriano Cesare</i>
e <i>Matroniano</i>, adducendo l'autorità di
Vopisco. Presso di questo storico non
<span class="pagenum"><a name="Page_1003" id="Page_1003"></a>[1003]</span>
ne trovo io vestigio. Nella Cronica Alessandrina <span class="fnote">[Chron. Paschale, seu Alexandr.]</span>
sotto quest'anno, oltre Caro
e Carino, sono chiamati consoli <i>Diocleziano</i>
e <i>Basso</i>. Di questi due consoli
sustituiti pare che s'incontri memoria
in un marmo da me pubblicato <span class="fnote">[Thesaurus Novus Inscripit., pag. 368, n. 1.]</span>. Noi
vedremo in fatti fra poco <i>Diocleziano
console per la seconda volta</i>: segno di un
precedente consolato. Fu in quest'anno
prefetto di Roma <i>Titurio Robusto</i> o <i>Roburro</i>.
Alcune leggi ci fan vedere <i>Carino</i>
e <i>Numeriano</i> decorati col titolo d'Imperadori
Augusti: il che vien confermato da
Zonara <span class="fnote">[Zonaras, in Annalib.]</span>; ma è incerto il mese in cui
dal padre fossero presi per colleghi dell'imperio.
La mente di Probo, terrore
de' Barbari, avea fatto calar l'orgoglio
ai Sarmati. Ma da che costoro il seppero
estinto, si prepararono di nuovo per invadere
l'Illirico e la Tracia, con isperanza
ancora di maggiori progressi.
Mossi dalle lor contrade, trovarono lo
Augusto Caro coll'armi in mano, il quale
lasciò loro un buon ricordo del valore
romano <span class="fnote">[Vopiscus, in Caro.]</span>, con ucciderne sedici mila, e
farne venti mila prigionieri. Di più non
vi volle a rimettere la pace nell'Illirico.
Forse avrebbe fatto di più Caro, se i
movimenti de' Persiani non l'avessero
chiamato in Oriente a quell'impresa che
già era disegnata da Probo, e desiderata
dall'esercito suo, per isperanza di fare
maggior bottino quivi che nei paesi dei
Barbari settentrionali. Non si sa che egli,
prima d'imprendere il viaggio di Levante,
venisse a Roma. Ne dà qualche indizio
Vopisco <span class="fnote">[Vopiscus, in Carino.]</span>, con dire che <i>Diocleziano</i>,
udendo lodar i giuochi teatrali e circensi,
dati da Caro in Roma, rispose <i>che Caro
s'era ben fatto ridere dietro nell'imperio
suo</i>. Ma anche in lontananza di esso
Caro si poterono far quegli spettacoli.
Quel ch'è certo, si portò Caro col suo
esercito nella Mesopotamia, ed essendosene
<span class="pagenum"><a name="Page_1004" id="Page_1004"></a>[1004]</span>
ritirati i Persiani, senza difficoltà
la ricuperò tutta. Di là entrato nel territorio
persiano, arrivò sino a Ctesifonte,
capitale allora della Persia. Eutropio <span class="fnote">[Eutrop., in Breviar.]</span>
e Zonara <span class="fnote">[Zonaras, in Annalib.]</span> scrivono ch'egli la prese
insieme con Seleucia; per la quale impresa
gli fu dato il titolo di <i>Partico</i>. Vero
è che da' Persiani gli fu voltato addosso
un canale del fiume Tigri; tuttavia
egli pieno di gloria si ritirò in luogo sicuro
coll'esercito suo: sicuro, dissi, dai
nemici persiani, ma non già dai domestici,
essendo anche negli antichi tempi
stato disputato di qual genere di morte
terminasse i suoi giorni <span class="fnote">[Vopiscus. Aurel. Victor. Eutropius. Eusebius.
Zonaras.]</span>. Ma comune
opinione si è ch'egli in vicinanza del
fiume Tigri cadesse infermo, e sopraggiunto
un temporale sì nero, che dei
suoi cortigiani uno non vedeva l'altro,
scoppiò un fulmine, da cui morisse soffocato,
e che nello stesso tempo si attaccasse
il fuoco alla sua tenda. Altri dissero
che i di lui camerieri, disperati al mirarlo
morto, appiccarono il fuoco alla tenda
medesima, ma ch'egli era mancato di
vita per la malattia in quel brutto
frangente. Tal fu la relazion di sua
morte inviata al prefetto di Roma. Se
in ciò intervenisse malizia alcuna umana,
non v'ha che Dio che lo sappia. Fu egli
deificato <span class="fnote">[Mediobarbus, in Numism. Imperator.]</span>, secondo il sacrilego stile
de' Romani gentili. Fra le molte favole
che s'incontrano nella Cronografia di
Giovanni Malala <span class="fnote">[Johannes Malala, in Chronograph.]</span>, vi sono ancor queste,
cioè che Caro diede il nome di Caria
ad una delle provincie di Oriente,
siccome ancora il nome alla città di
Caras nella Mesopotamia; e ch'egli tornato
a Roma, nel far poi guerra contro
gli Unni, restò ucciso, essendo consoli
<i>Massimo</i> e <i>Gennaro</i>, cioè nell'anno 288.
Verso il fine dell'anno vien creduto che
seguisse la morte di Caro, e per cagion
di essa restarono imperadori <i>Carino</i> e
<span class="pagenum"><a name="Page_1005" id="Page_1005"></a>[1005]</span>
<i>Numeriano</i> suoi figliuoli. Fuor di dubbio
è che Numeriano si trovava con esso
lui alla guerra contro ai Persiani; e
sembra che Carino tuttavia soggiornasse
alle Gallie. L'anno fu questo in cui
<i>Eutichiano</i> sommo pontefice diede fine
al suo vivere, ed ebbe per successore
<i>Caio</i> papa.
</p>

<hr />

<h2 class="hidden"><a name="CCLXXXIV" id="CCLXXXIV"></a>CCLXXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="sc">Cristo</span> <span class="scp">CCLXXXIV</span>. Indizione <span class="scp">II</span>.</td>
  </tr>
  <tr>
    <td><span class="sc">Caio</span> papa 2.</td>
  </tr>
  <tr>
    <td><span class="sc">Carino</span> imperadore 2.</td>
  </tr>
  <tr>
    <td><span class="sc">Numeriano</span> imperadore 2.</td>
  </tr>
  <tr>
    <td><span class="sc">Diocleziano</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Carino Augusto</span> per la
seconda volta e <span class="sc">Marco Aurelio Numeriano
Augusto</span>.
</p>

<p>
Il Panvinio <span class="fnote">[Panvin., in Fastis Consul.]</span> e il Relando <span class="fnote">[Reland., in Fastis.]</span>, che
mettono anche <i>Numeriano</i> Augusto console
<i>per la seconda volta</i>, lavorano sul
supposto ch'egli fosse sostituito console
nell'anno precedente; il che dissi non
aver fondamento. Certamente tutti i Fasti
e le leggi ed altre antiche memorie
parlano bensì del secondo consolato di
Carino, ma ciò non dicono di Numeriano.
Così nelle medaglie <span class="fnote">[Mediobarbus, in Numismat. Imp.]</span> il troviamo appellato
solamente CONSVL, e non già
<i>consul II</i>. Puossi perciò riputar falso
quel marmo che vien citato dal Panvinio
col <i>consul II</i>. Si trova prefetto di Roma
in questo e nel seguente anno <i>Caio Ceionio
Varo</i>. Riconosciuti furono per imperadori
in Roma e in tutte le provincie
i due fratelli <i>Carino</i> e <i>Numeriano</i>, ed
abbiam leggi pubblicate in quest'anno
col nome di amendue. Resta tuttavia
incerto s'essi venissero a Roma. Si crederebbe
di sì, all'udir Vopisco <span class="fnote">[Vopiscus, in Carino.]</span>, il quale
racconta di aver veduti dipinti i giuochi
romani celebrati da loro con rarità di
musiche e divertimenti teatrali, e questi
nella città di Roma: tuttavia le apparenze
<span class="pagenum"><a name="Page_1006" id="Page_1006"></a>[1006]</span>
sono che dalle Gallie non venisse
sì tosto in Italia Carino, e che a Numeriano <span class="fnote">[Vopiscus, in Numeriano.]</span>
non restasse tempo di ritornarci.
Imperciocchè mentre esso <i>Numeriano</i>
era in viaggio alla volta dell'Italia,
e, secondo Sincello <span class="fnote">[Syncell., Histor.]</span>, si trovava in
Eraclea della Tracia, tolta gli fu la vita.
Aveva egli presa in moglie una figlia di
<i>Arrio Apro</i> prefetto del pretorio, cioè di
un personaggio che moriva di voglia di
esser imperadore; e coll'autorità del
suo grado e colla confidenza di suocero,
sperava facile l'ottenere il suo intento,
sagrificando il giovinetto Numeriano alla
sua ambizione. Costui lo aveva spinto
ad inoltrarsi nel paese de' Persiani, lusingandosi
di farlo perire in quella impresa
per man de' nemici. Non ebbe
effetto la mina. Avvenne <span class="fnote">[Victor, de Caesaribus.]</span> che <i>Numeriano</i>
fu sorpreso da mal d'occhi, per cui non
si lasciava vedere, e viaggiava chiuso in
una lettiga, ritornando coll'armata dalla
Persia. Si servì di questa occasione Apro
per uccidere il genero Augusto, conducendo
poi il di lui corpo per più giorni
in quella lettiga, come se fosse vivo, per
fare intanto de' maneggi affin di salire
sul trono. Non è sì facile il capire come
alla uffizialità si potesse per tanto tempo
nascondere un imperadore, morto, non
nel suo palagio, ma in una marcia. Finalmente
il fetore del cadavere scoprì
il fatto, ed accorgendosi ognuno che non
si poteva imputare se non a frode del
capitano delle guardie, cioè ad Apro, lo
aver tenuta così occulta la morte del
principe, fu egli preso e condotto avanti
alle insegne e schiere messe in ordinanza.
Si tenne un'assemblea di tutta l'armata,
ed, alzato un tribunale, si cominciò a
trattar di eleggere un altro che fosse buon
principe, ed insieme giustissimo vendicatore
della morte di Numeriano. Concorsero
i voti dei più nella persona di
<i>Diocleziano</i>, capitano allora della guardia
a cavallo de' domestici, di cui parleremo
<span class="pagenum"><a name="Page_1007" id="Page_1007"></a>[1007]</span>
all'anno seguente. Dall'anno presente
appunto prese principio l'era di Diocleziano,
appellata anche de' Martiri, e celebre
nella storia della Chiesa. Salito
dunque <i>Diocleziano</i> sul palco, e proclamato
Augusto, mentre i soldati faceano
istanza di sapere chi fosse stato l'uccisore
del principe, giurò egli prima di non
aver avuta parte nella morte di lui; poi,
messa mano allo stocco, lo piantò nel
petto ad Apro, con dire: <i>Costui è quegli
che ha tolto di vita Numeriano</i>. Gloriavasi
egli dipoi <span class="fnote">[Victor, de Caesaribus.]</span> di avere ucciso un
Apro, cioè un cignale. Il dire Giovanni
Malala <span class="fnote">[Johannes Malala, Chronogr.]</span> che Numeriano dopo la morte
del padre riportò delle vittorie contro i
Persiani, può aver qualche sembianza
di verità; ma non già il soggiugnere che
egli, assediato nella città di Caras dai
Persiani, fu preso da essi, ucciso e scorticato,
con tenere dipoi la di lui pelle
come un trofeo di gloria per loro, di
vergogna per gli Romani. Son qui attribuite
a Numeriano le disgrazie di Valeriano
Augusto. Zonara <span class="fnote">[Zonaras, in Annalibus.]</span> rapporta
bensì questa tradizione, ma aggiugne
l'altra più fondata ch'egli fu ucciso da
Apro. Nella Cronica poi di Alessandria <span class="fnote">[Chron. Alexandrin.]</span>
è corso doppio errore, perchè
<i>Carino</i>, e non già <i>Numeriano</i>, vien detto
da' Persiani. Trovandosi una legge di
Diocleziano Augusto, data nel dì 15 di
ottobre di quest'anno <span class="fnote">[L. ut nemo invit., Ibi. 3 Cod.]</span>, se ne deduce
che nel settembre accadesse la morte di
Numeriano e l'innalzamento di Diocleziano,
con restar tuttavia vivo e in forze
l'imperadore <i>Carino</i>. Ed ecco due competitori
Augusti, e, per conseguente, guerra
civile fra i Romani. Il peggio fu che
anche un terzo concorse a questo mercato,
cioè <i>Giuliano Valente</i> <span class="fnote">[Victor, de Caesaribus.]</span>, il quale
essendo Correttore della Venezia, appena
udì la morte di Caro Augusto, che prese
la porpora e il titolo d'<i>Imperadore</i>.
<span class="pagenum"><a name="Page_1008" id="Page_1008"></a>[1008]</span>
Sicchè tre emuli si videro disputare il
dominio del romano imperio. In Roma
fu compianta la morte di Numeriano,
giovane universalmente amato per le
sue buone qualità, fra le quali si contava
ancora l'eloquenza <span class="fnote">[Vopiscus, in Numeriano.]</span>, dicendosi che
egli componesse delle declamazioni; e
fosse anche sì eccellente nella poesia,
che superasse tutti i poeti del suo tempo.
Una medaglia (se pure è legittima) vi
ha <span class="fnote">[Mediobarb., in Numismat. Imperat.]</span>, in cui si trova la di lui deificazione;
e che Roma continuasse dopo la
di lui morte a riconoscere per imperadore
suo fratello <i>Carino Augusto</i>, senza
far caso di <i>Diocleziano</i> e di <i>Giuliano
Valente</i>, pare che non se ne abbia a
dubitare.
</p>

<hr />

<h2 class="hidden"><a name="CCLXXXV" id="CCLXXXV"></a>CCLXXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCLXXXV</span>. Indiz. <span class="scp">III</span>.</td>
  </tr>
  <tr>
    <td><span class="sc">Caio</span> papa 3.</td>
  </tr>
  <tr>
    <td><span class="sc">Carino</span> imperadore 3.</td>
  </tr>
  <tr>
    <td><span class="sc">Diocleziano</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Carino Augusto</span> per la
terza volta ed <span class="sc">Aristobolo; Caio Aurelio
Valerio Diocleziano Augusto</span>
per la seconda volta in Oriente.
</p>

<p>
Ancorchè le leggi spettanti a questo
anno, e riferite dal Relando <span class="fnote">[Reland., Fast. Consul.]</span>, ed anche
i Fasti antichi solamente ci esibiscano
consoli ordinarii nell'anno presente
<i>Diocleziano Augusto per la seconda
volta</i> ed <i>Aristobolo</i>, si ha nondimeno, a
mio credere, da tenere che <i>Carino Augusto
per la terza volta</i> nelle calende
di gennaio procedesse console insieme
con <i>Aristobolo</i>. Siccome osservò il cardinal
Noris <span class="fnote">[Noris, Dissertat. de Num. Imper. Dioclet.]</span> coll'autorità di Vittore,
<i>Aristobolo</i> era prefetto del pretorio di
Carino, e fu ai di lui servigi sino alla di
lui morte, succeduta, siccome diremo,
in quest'anno. Come dunque può stare
che Aristobolo procedesse console con
<span class="pagenum"><a name="Page_1009" id="Page_1009"></a>[1009]</span>
Diocleziano nemico di Carino sul principio
dell'anno presente? Però la legge <span class="fnote">[L. 2, C. si quis aliquem.]</span>
che si dice data nelle calende di questo
anno, <i>Diocletiano II Augusto, et Aristobulo
Coss.</i>, o è fallata nel mese, o pure
Diocleziano, rimasto solo nell'imperio,
fece mutar la data, come ora sta. Sembra
dunque credibile ciò che Idacio <span class="fnote">[Idacius, in Fastis.]</span>
scrisse ne' Fasti: cioè che <i>Carino</i> in
Occidente con <i>Aristobolo</i>, e <i>Diocleziano</i>
in Oriente con altro collega prendessero
il consolato. Essendo poi riuscito a Diocleziano,
il più furbo uomo del mondo,
di sedurre secretamente Aristobolo ed
altri del partito di Carino ad essere
traditori del loro principe, dal che venne
la caduta di esso Carino Diocleziano
dipoi, per premiar Aristobolo, il lasciò
continuar seco nel consolato, con volere
che da' precedenti atti si cancellasse il
nome di Carino, e si leggesse in essi il
solo suo e di Aristobolo. Alla rovina
poi di Carino sommamente contribuì il
discredito ch'egli s'era guadagnato colla
enormità de' suoi vizii e col suo vivere
troppo sregolato. Il ritratto a noi fatto
da Vopisco <span class="fnote">[Vopiscus, in Carino.]</span> cel rappresenta per uomo
dato solo ai piaceri, ed anche più
illeciti, perduto nel lusso, e con testa
insieme leggiera. Nove mogli l'una dopo
l'altra aveva preso, ed anche aveva ripudiate,
rimandandole gravide per lo più.
Abborrì e cacciò in esilio i suoi ottimi
amici, per prenderne de' pessimi. I posti
principali erano da lui conferiti a gente
infame. Uccise il suo prefetto del pretorio,
e in suo luogo mise <i>Matroniano</i>,
antico mezzano delle sue libidini. Diede
anche il consolato ad un suo notaio
della medesima scuola, ed empiè il palazzo
di buffoni, meretrici, cantori e
ruffiani. Per non durar la fatica di
sottoscrivere le lettere e i decreti, si
serviva della mano di un complice dei
suoi impuri eccessi. Aggiungasi che di
varii atti della sua crudeltà parla Eutropio <span class="fnote">[Eutrop., in Breviar.]</span>;
<span class="pagenum"><a name="Page_1010" id="Page_1010"></a>[1010]</span>
al qual vizio si aggiunse ancora
l'alterigia, leggendosi questa nelle superbe
lettere che scriveva al senato
e nel poco rispetto che portava ai
consoli, anche prima di essere imperadore.
Ne' suoi conviti, ne' suoi bagni si
notava una pazza prodigalità. In somma
tali erano le di lui perverse inclinazioni
e scapestrata vita, che l'imperador
Caro ebbe più d'una volta a dire:
<i>Costui non è mio figlio</i>; e fu creduto che
esso suo padre meditasse di levarlo
dal mondo per non lasciar dopo di sè
successore sì indegno. Soggiornava probabilmente
tuttavia nelle Gallie Carino,
quando gli giunsero gli avvisi della
morte di <i>Numeriano</i> suo fratello, e che
<i>Diocleziano</i> in Oriente, <i>Giuliano Valente</i>
nell'Illirico erano stati proclamati Augusti.
Laonde <span class="fnote">[Aurelius Victor, in Epitome.]</span>, raunate quante forze
potè, si mosse per abbattere, se poteva,
cotali competitori. Girata l'Italia, e
venuto nell'Illirico, diede battaglia ad
esso Valente, ed ebbe la fortuna di
vincerlo e di levargli la vita. Continuato
poscia il viaggio, arrivò nella
Mesia, dove gli fu a fronte <i>Diocleziano</i>
coll'esercito suo. Seguirono fra loro
varii combattimenti; ma finalmente tra
Viminacio e Murgo si venne ad una
giornata capitale, in cui riuscì a Carino
di rovesciar l'armata nemica e d'inseguirla.
Erano molti de' suoi, per attestato
di Aurelio Vittore <span class="fnote">[Idem, ibidem.]</span>, disgustati
di un sì sfrenato Augusto, perchè non
erano salve dalla di lui libidine le
mogli loro; e pensando che, s'egli restava
vincitore e solo padron dello
imperio, maggiormente imperverserebbe,
e verisimilmente ancora mossi dalle
offerte segrete di Diocleziano, nell'inseguir
ch'egli faceva i fuggitivi, lo stesero
morto con più ferite a terra. Così
in poco più di due anni mancò l'imperador
<i>Caro</i> colla sua prole; e <i>Diocleziano</i>
Augusto rimasto assodato sul
<span class="pagenum"><a name="Page_1011" id="Page_1011"></a>[1011]</span>
trono imperiale, da uomo accorto, perdonò
a tutti, e massimamente ad <i>Aristobolo</i>
console, uomo insigne, a cui
conservò tutti i suoi onori. Prese
anche al suo servigio quasi tutte le
milizie che aveano servito a <i>Carino</i>:
azione, a cui fece ognuno gran plauso,
al veder terminata una guerra civile senza
esilii, senza morti e confische di beni,
siccome cosa rara e quasi senza esempio
sotto Roma pagana. Che Diocleziano
vincitore venisse dipoi in questo
anno a farsi conoscere a Roma, e a
ricevere le sommessioni del senato e
del popolo, sembra non inverisimile;
e Zonara <span class="fnote">[Zonaras, in Annalibus.]</span> lo scrive. Nulladimeno le
memorie antiche osservate dal cardinal
Noris <span class="fnote">[Noris, de Dioclet. Num.]</span> ci portano a credere ch'egli
andasse a passar il verno nella Pannonia,
con apparenza che meditasse
una spedizione contra de' Persiani, perchè
con essi non era seguita pace alcuna.
</p>

<hr />

<h2 class="hidden"><a name="CCLXXXVI" id="CCLXXXVI"></a>CCLXXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCLXXXVI</span>. Indizione <span class="scp">IV</span>.</td>
  </tr>
  <tr>
    <td><span class="sc">Caio</span> papa 4.</td>
  </tr>
  <tr>
    <td><span class="sc">Diocleziano</span> imperadore 3.</td>
  </tr>
  <tr>
    <td><span class="sc">Massimiano</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Giunio Massimo</span> per la seconda
volta e <span class="sc">Vettio Aquilino</span>.
</p>

<p>
<i>Diocleziano</i>, che abbiam veduto sì
prosperosamente portato al soglio imperiale,
e sbrigato dagli emuli suoi,
era oriondo <span class="fnote">[Eutrop., in Brev. Lactant., de Mort. Persec.]</span> da Dioclea, città della
Dalmazia; portò anche il nome di <i>Diocle</i>,
che cangiò poscia in quello di <i>Diocleziano</i>.
L'uno dei Vittori <span class="fnote">[Aurel. Victor, in Epit. Zonaras, in Annal.]</span> e Zonara il
fanno di famiglia bassissima; ed opinione
anche fu che fosse liberato, o pur
figliuolo di un liberto di <i>Anulino</i> senatore.
I più nondimeno credeano che suo
padre fosse stato uno scrivano o notaio.
Non si sa perchè egli assumesse il nome
<span class="pagenum"><a name="Page_1012" id="Page_1012"></a>[1012]</span>
di <i>Caio Valerio Diocleziano</i>, come per
l'ordinario era chiamato. Truovasi col
nome ancora di <i>Caio Aurelio Valerio
Diocleziano</i>, per mostrarsi forse successore
ed erede di Marco Aurelio Caro,
e di Numeriano suo figlio. Per la via
dell'armi andò salendo sino ad essere
comandante delle milizie della Mesia; e
sotto Numeriano fu capitano della guardia
a cavallo. Fama era che gli fosse
stato predetto dalla moglie di un druido,
a Tungres nelle Gallie, ch'egli sarebbe
imperadore <span class="fnote">[Vopiscus, in Numeriano.]</span>. Imperocchè, facendo i
conti con quella donna istessa, questa
disse ch'egli era troppo avaro. Diocleziano
burlando le rispose <i>che sarebbe
poi liberale quando fosse divenuto imperadore</i>.
Replicò la donna <i>che non burlasse,
perchè tale sarebbe, allorchè avesse ucciso
un apro</i>, cioè un cignale. Non cadde in
terra questa parola. Da lì innanzi Diocleziano
si dilettò molto della caccia e
di uccidere dei cignali, ma senza veder
mai effettuata la predizione. Allora poi
ch'ebbe ucciso il prefetto del pretorio
Apro, gridò: <i>Ora sì che ho ucciso il
fatal cignale</i>; racconto che ha del curioso,
purchè questa cosa nata non fosse
e inventata da qualche bell'ingegno
dopo del fatto. Il credito di Diocleziano <span class="fnote">[Aurelius Victor, in Epitome. Lactantius,
de Mort. Persecut. Eutrop., in Breviar.]</span>
l'aveva portato al posto di console
surrogato nell'anno 283, siccome
accennai di sopra. Non si può negare:
in lui s'univano delle invidiabili qualità,
e soprattutto mirabile fu in lui l'accortezza
e vivacità della mente. In questa
non avea pari; col suo mezzo penetrava
facilmente nel cuore altrui per iscoprirne
le intenzioni e non lasciarsi ingannare;
e mercè d'essa ne' bisogni e pericoli
sapea tosto ritrovar ripieghi e
scappatoie, con prevedere a tutto, con
simulare e dissimulare dovunque occorreva.
L'umor suo era veramente impetuoso
e violento, ma s'era anche avvezzato
a ritenerlo e a comandare a sè
<span class="pagenum"><a name="Page_1013" id="Page_1013"></a>[1013]</span>
stesso; e quando ancora prorompeva
in crudeltà, avea l'arte di coprirla, o
di rigettarne l'odiosità sopra i consiglieri
e ministri. Ancorchè fosse inclinatissimo
al risparmio e alla avarizia,
sino a commettere ogni sorta d'ingiustizia
per danari, pure si mostrava appassionato
del fasto, massimamente nella
pompa de' suoi abiti, sì ricchi d'oro e
di gemme, che superò la vanità de' più
vani suoi antecessori. Ma questo fu il
più picciolo sfogo della sua superbia.
Giunse egli col tempo, ad imitazion di
Caligola e di Domiziano, a farsi chiamar
Signore, ed adorare qual Dio: pazzia
che Vittore scusa con dire ch'egli non
lasciò per questo di comparir padre dei
suoi popoli. Noi vedremo le di lui militari
imprese; e pure Lattanzio ci assicura
ch'egli naturalmente era timido e
tremava ne' pericoli. Ma in fine, la lunghezza
del suo imperio, benchè agitata
da assaissime tempeste, è un bastante
argomento di credere che Diocleziano
fosse uomo di gran testa, e capacissimo
di reggere un vasto imperio, con saper
tenere in freno i soldati e i grandi, veduti
da noi autori in addietro di tante
mutazioni e tragedie.
</p>

<p>
Aveva ben egli moglie, cioè <i>Prisca</i>,
ma non aveva figliuoli maschi da essa.
Però, volendo provvedersi di un aiuto,
per sostenere il gran peso di quell'ampia
monarchia, uno ne scelse, e questi
fu <i>Massimiano</i>, appellato <i>Marco Aurelio
Valerio Massimiano</i> nelle monete <span class="fnote">[Mediobarb., in Numismat. Imperat.]</span> ed
iscrizioni: nomi ch'egli prese dallo stesso
suo benefattor Diocleziano, come se
fosse stato adottato da lui. Convennero
anche fra loro che Diocleziano prendesse
il titolo di <i>Giovio</i>, e Massimiano
quello d'<i>Erculio</i>, quasi che fosse rinato
Giove, per cui tante belle azioni
Ercole fece, come s'ha dalle favole. E
ornati di questi due vani e ridicoli titoli
si trovano amendue nelle antiche
storie. Credesi che Diocleziano fosse
<span class="pagenum"><a name="Page_1014" id="Page_1014"></a>[1014]</span>
nato circa l'anno 255, e Massimiano
circa l'anno 250. La patria d'esso Massimiano
fu una villa del distretto di Sirmio
nella Pannonia, dove egli col tempo
fece fabbricare un suntuoso palazzo.
I suoi genitori si guadagnavano il pane
con lavorare a giornata per altri. Ma
il mestier della guerra quel fu che da
sì bassa condizione alzò a varii gradi
e finalmente alla più sublime grandezza
Massimiano <span class="fnote">[Aurelius Victor. Lactantius. Eutropius.]</span>. Era egli sempre stato
amico intrinseco di Diocleziano, e
partecipe di tutti i suoi segreti. Parecchi
attestati della sua bravura parimente
avea dato in varie guerre al Danubio,
all'Eufrate, al Reno, all'Oceano <span class="fnote">[Mamertinus, in Panegyrico.]</span>
sotto Aureliano e Probo Augusti; e
però Diocleziano, sentendo sè stesso di
natural timido e bisognoso di chi avesse
petto per lui alle occasioni, elesse
l'amico Massimiano per suo braccio
diritto, e poi per compagno nel trono,
tuttochè non apparisca che fra loro passasse
parentela alcuna. Cioè primieramente
nel precedente anno il creò Cesare,
e cominciò ad appoggiargli i rischi
e le più importanti imprese dell'imperio.
Da che fu partito dalle Gallie Carino,
ovvero dappoichè s'intese la di
lui morte, s'erano sollevati in esse Gallie
due capi di masnadieri, cioè <i>Lucio
Eliano</i> e <i>Gneo Salvio Amando</i>: che così
si veggono appellati, e col titolo d'<i>Augusti</i>
in due medaglie <span class="fnote">[Goltzius et Mediobarbus, in Numismat. Imperat.]</span>, se pur esse
son vere, giacchè Eliano dal Tillemont <span class="fnote">[Tillemont, Mémoires des Empereurs.]</span>
è appellato <i>Aulo Pomponio</i>, e può dubitarsi
che il desiderio degli amatori dei
musei di aver continuata la serie di
tutti gli imperadori, abbia mosso gl'impostori
ad appagarli. Costoro adunque
alla testa di numerose schiere di contadini
e ladri, chiamati Bagaudi, si diedero
a scorrere e saccheggiar le Gallie, con
forzare talvolta anche le stesse città.
<span class="pagenum"><a name="Page_1015" id="Page_1015"></a>[1015]</span>
Diocleziano contra di tal gente non tardò
a spedir Massimiano <span class="fnote">[In Panegyr. Max. et Const. Aurel. Victor.
Eutropius.]</span> con assai
forze, e questi dopo alcuni combattimenti
dissipò quella canaglia, e rimise
in pace le Gallie. S'è disputato fra i
letterati <span class="fnote">[Noris. Pagius. Tillemont et alii.]</span> se questa impresa di Massimiano
Erculio appartenga all'anno
precedente, oppure al presente o seguente.
Probabilmente i lettori non amerebbono
ch'io entrassi in sì fatto litigio, e
massimamente perchè non è sì facile il
deciderlo. Quel sì in che convengono
essi eruditi, si è che Diocleziano essendo
in Nicomedia, e sempre più riconoscendo
quanto egli si poteva promettere di
questo suo bravo e vecchio amico, cioè
di Massimiano, nell'anno corrente il dichiarò
anche Augusto e collega nell'imperio
nel dì primo di aprile, per quanto
si ricava da Idacio nei Fasti <span class="fnote">[Idacius, in Fastis.]</span>. Fu
stupenda cosa in que' tempi il vedere
come questi due Augusti, senza legame
di sangue, e d'umore l'un dall'altro
diverso, pure andassero da lì innanzi sì
uniti, o governassero a guisa di due
buoni fratelli. Conservava Massimiano
quel rustico che egli aveva portato dalla
nascita, non meno nel volto che ne' costumi <span class="fnote">[Aurelius Victor, ibidem. Eutrop., in Breviar.
Lactantius, de Mortib. Persecutor.]</span>.
Il suo naturale era aspro e
violento, privo di civiltà e di umanità;
si osservava anche dell'imprudenza nei
suoi disegni. Diocleziano, all'incontro,
siccome furbo al maggior segno, affettava
l'affabilità e la dolcezza <span class="fnote">[Vopiscus, in Aureliano.]</span>, con
lamentarsi anche talvolta della durezza
di Massimiano. Ma sapeva valersi della
di lui ferocia e selvatichezza all'esecuzion
de' suoi voleri; e qualor si trattava
di qualche risoluzion severa ed odiosa,
a lui ne dava l'incumbenza e l'onore,
sicuro che l'altro, senza farsi pregare,
l'avrebbe ubbidito. Il perchè chi mirava
le sole apparenze, diceva che Diocleziano
<span class="pagenum"><a name="Page_1016" id="Page_1016"></a>[1016]</span>
era nato per fare un secolo d'oro,
e Massimiano un secolo di ferro. Abbiamo
inoltre da Lattanzio <span class="fnote">[Lactantius, de Mortib. Persecutor., cap. 8.]</span> che Massimiano
non si assomigliava già all'altro
nell'avarizia, amando di comparir liberale;
ma qualora abbisognava di danaro,
sapeva anche addossar dei delitti
di false cospirazioni ai più ricchi senatori,
e fargli uccidere per occupare i
loro beni. Parla in oltre Lattanzio dell'insaziabil
lussuria di Massimiano, e
della violenza che egli usava dappertutto
alle figliuole de' benestanti. Un passo di
Mamertino <span class="fnote">[Mamertinus, in Panegyr. Maximiani.]</span> sembra indicare che appena
dopo la sconfitta de' Bagaudi facessero
un'irruzion nelle Gallie i Borgognoni,
Alamanni, Caiboni ed Eruli, popoli
della Germania. Furono anch'essi ben
ricevuti da Massimiano che si trovava
in quelle parti; pochi d'essi si contarono
che non restassero vittima delle spade
romane, niuno quasi essendone restato
che potesse portar la nuova della
rotta alle proprie contrade. Vedesi una
iscrizione fatta prima del dì 17 di settembre
dell'anno presente <span class="fnote">[Pagius, in Critic. Baron. ad hunc annum.]</span>, in cui
Diocleziano porta i titoli di <i>Germanico</i>
e <i>Britannico</i>, credendosi questi derivati
dalla vittoria suddetta, e da qualche altra
riportata dai suoi generali nella
Bretagna.
</p>

<hr />

<h2 class="hidden"><a name="CCLXXXVII" id="CCLXXXVII"></a>CCLXXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCLXXXVII</span>. Indizione <span class="scp">V</span>.</td>
  </tr>
  <tr>
    <td><span class="sc">Caio</span> papa 5.</td>
  </tr>
  <tr>
    <td><span class="sc">Diocleziano</span> imperadore 4.</td>
  </tr>
  <tr>
    <td><span class="sc">Massimiano</span> imperadore 2.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Aurelio Valerio Diocleziano</span> per
la terza volta e <span class="sc">Marco Aurelio Valerio
Massimiano</span>.
</p>

<p>
Prefetto di Roma <span class="fnote">[Bucherius, de Cycl.]</span> fu in questo
anno <i>Giunio Massimo</i>, da noi veduto
console. Un medaglione illustrato dall'incomparabile
cardinal Noris <span class="fnote">[Noris, de Num. Dioclet.]</span>, e
<span class="pagenum"><a name="Page_1017" id="Page_1017"></a>[1017]</span>
battuto in quest'anno, ci rappresenta
Diocleziano e Massimiano Augusti, condotti
in una carretta trionfale: segno
che essi celebrarono qualche trionfo,
oppure che questo fu loro decretato
dal senato. Ciò vien creduto fatto o
per le vittorie riportate nel precedente
anno da Massimiano contra le nazioni
germaniche accennate di sopra, oppure
per qualche altra guadagnata contra
de' Persiani, siccome dirò, ovvero contra
de' Franchi e Sassoni <span class="fnote">[Aurelius Victor, in Epitome. Eutrop., in
Breviar.]</span>, i quali
per mare faceano delle scorrerie nell'Oceano
contro le Gallie. Certamente
Mamertino <span class="fnote">[Mamertinus, in Panegyr. Maximiani.]</span>, per lodar Massimiano,
scrive (probabilmente con iperbole e
adulazione oratoria) che erano seguiti
innumerabili combattimenti nelle Gallie
contra de' Germani, con aggiugnere che
costoro dipoi giunsero nel dì primo di
quest'anno fin sotto le mura di Treveri.
Massimiano, che quivi era a quartier
di verno, e solennizzava l'ingresso
del suo consolato, prese l'armi, si scagliò
contra di loro, e li mise in rotta.
Venuta poi la primavera, valicò il Reno,
portando la guerra in casa de' medesimi
Barbari, devastando quel paese con
loro gran danno. Il movimento poco
fa accennato dei Franchi e Sassoni per
mare contra le Gallie ebbe principio
nell'anno precedente. Massimiano non
perdè tempo ad allestire anch'egli una
flotta di navi per opporla a quelle barbare
nazioni, e ne diede il comando a
<i>Carausio</i>, uomo bassamente bensì nato
fra i popoli Menapii <span class="fnote">[Aurelius Victor, in Epitome. Eutrop., in
Breviar.]</span> nella Fiandra,
oppur nel Brabante, ma di gran credito,
specialmente nel condurre navi e
far battaglie marittime. Che costui desse
delle percosse a que' corsari, pare
che si ricavi dal panegirico di Mamertino.
Ma a poco a poco si venne scorgendo
che Carausio prendea gusto a
<span class="pagenum"><a name="Page_1018" id="Page_1018"></a>[1018]</span>
continuar la guerra in vece di estinguerla,
lasciando che i Franchi e i Sassoni venissero
a spogliar le contrade romane,
per poscia tor loro il bottino, senza
pensare a restituirlo a chi si dovea.
Ordinò perciò Massimiano colla consueta
fierezza che gli fosse tolta la vita.
Trapelò quest'ordine, ed avvisatone
Carausio, provvide a sè stesso col condur
tutta la flotta a lui raccomandata
nella Bretagna, dove tratte nel suo partito
le milizie romane di guarnigione in
quella grand'isola, si fece acclamare
Augusto. Il Noris crede ciò fatto nell'anno
presente, ed è seco Eusebio <span class="fnote">[Eusebius, in Chron.]</span>. Il
Pagi <span class="fnote">[Pagius, Crit. Baron.]</span> nel precedente. Diedesi poscia
Carausio a far preparamenti per sostenersi
in quel grado, fabbricando nuovi
legni, facendo leve di gente e tirando al
suo servigio una gran copia di Barbari,
a' quali insegnò l'arte di combattere in
mare. Perchè nel medaglione prodotto
dal Noris si vede tirato il carro trionfale
da quattro elefanti, potrebbe ciò
piuttosto indicar vittorie riportate da
Diocleziano in Levante contra de' Persiani.
Certo è ch'egli marciò a quella
volta, non volendo soffrire che Narseo,
o Narse, re di Persia (altri dicono Vararane
II) avesse <span class="fnote">[Mamertinus, in Panegyr. Maximiani, c. 7.]</span> dopo la morte di
Caro Augusto occupata la Mesopotamia,
e se la ritenesse. Sembra in oltre che
l'armi persiane fossero penetrate nella
Soria, e ne minacciassero la stessa capitale
Antiochia. Chiaramente scrisse Mamertino
che i Persiani, o pel terrore o
per la forza dell'armi romane, si ritirarono
dalla Mesopotamia, e si vide
obbligata quella nazione ad aver per
confine il fiume Tigri. E verisimilmente
fu in quella occasione che il re loro
inviò dei ricchi presenti a Diocleziano,
con parere eziandio che seguisse pace
fra loro. Certamente la storia non ci
esibisce per molti anni dissensione alcuna
fra i Romani e i Persiani; e però
<span class="pagenum"><a name="Page_1019" id="Page_1019"></a>[1019]</span>
sembra che Diocleziano ottenesse l'intento
suo, non solo di ricuperar le provincie
e città perdute in Oriente, ma di
lasciar quivi anche la quiete. Convien
nondimeno confessare che troppo difficil
cosa è il riferire a' suoi proprii anni le
imprese di questi due imperadori, perchè
d'esse fanno bensì menzione i panegiristi
d'allora, ma senza ordine di
tempi. Perciò può essere che appartenga
all'anno seguente, come pensò il Tillemont <span class="fnote">[Tillemont, Mémoires des Empereurs.]</span>,
la guerra fatta da Massimiano
ai Germani di là dal Reno, con dare
ampiamente il guasto al loro paese; e
che medesimamente si debba differire
ad esso anno la rinnovata amicizia dei
Persiani con Diocleziano, e la spedizion
dei regali fatta da quel re, e mentovata
da Mamertino <span class="fnote">[Mamertinus, in Paneg. Maximian., cap. 10.]</span>. Ma in fine, quel che
importa, si è di saper gli avvenimenti
d'allora, ancorchè non si possa con
sicurezza assegnarne il tempo.
</p>

<hr />

<h2 class="hidden"><a name="CCLXXXVIII" id="CCLXXXVIII"></a>CCLXXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCLXXXVIII</span>. Indiz. <span class="scp">VI</span>.</td>
  </tr>
  <tr>
    <td><span class="sc">Caio</span> papa 6.</td>
  </tr>
  <tr>
    <td><span class="sc">Diocleziano</span> imperadore 5.</td>
  </tr>
  <tr>
    <td><span class="sc">Massimiano</span> imperatore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Valerio Massimiano Augusto</span>
per la seconda volta e <span class="sc">Pomponio
Januario</span>.
</p>

<p>
Fu, secondo il catalogo pubblicato
dal Cuspiniano e Bucherio, in questo
anno prefetto di Roma <i>Pomponio Januario</i>;
però il Panvinio <span class="fnote">[Panvin., in Fastis Consul.]</span> ed altri han
creduto ch'egli nello stesso tempo esercitasse
l'impiego del consolato. E parendo
veramente che in questi tempi non
ripugnasse l'esser insieme console e
prefetto di Roma, perciò ho osato anche
io di dar a questo console il nome
di <i>Pomponio</i>. Stimò eziandio il suddetto
Panvinio che non <i>Massimiano</i> Augusto,
ma un <i>Massimo</i> procedesse console in
<span class="pagenum"><a name="Page_1020" id="Page_1020"></a>[1020]</span>
quest'anno, affidato ad un passo di
Ammiano <span class="fnote">[Ammianus, lib. 23.]</span>, e di uno o due scrittori;
ma il cardinal Noris colla comune dei
Fasti ha assicurato qui il consolato a
Massimiano. Se noi sapessimo l'anno
preciso, in cui Mamertino recitò il suo
primo panegirico nel natale di Roma,
cioè nel dì 21 d'aprile, in lode di esso
Massimiano imperadore, alla cronologia
d'allora si porgerebbe qualche sussidio.
Il Noris lo riferisce all'anno seguente,
il Pagi al presente, altri più tardi. A
me basterà di dire raccogliersi da quel
panegirico che Massimiano <span class="fnote">[Mamertinus, in Panegyr., cap. 7 et 12.]</span>, nel medesimo
tempo che dava delle lezioni del
suo valore ai popoli nemici della Germania,
mettendo a ferro e fuoco le lor
campagne, faceva un formidabil preparamento
di navi ne' fiumi grossi delle
Gallie, con disegno di liberar la Bretagna
dall'usurpatore Carausio. Accadde
che in questo o pure nel precedente
anno per una mirabil serenità si mostrò
favorevole il cielo alla fabbrica di essa
flotta, e il verno stesso parve una primavera.
Non si sa ben distinguere nel
testo di esso Mamertino se a Massimiano
o pure a Diocleziano sia da riferire
la venuta con un buon esercito nella
Rezia, e l'aver quivi riportata qualche
vittoria contra i Germani, con istendere
da quella parte i confini del romano
imperio. Certo è che Diocleziano circa
questi tempi ritornò carico d'allori
dalla spedizion militare contra de' Persiani
in Europa, per trattare con Massimiano
dei pubblici affari. Fa parimente
menzione Mamertino <span class="fnote">[Idem, ibid., cap. 10.]</span> di Genobon, o
sia Genobaud, re di qualche nazion germanica
(il Valesio <span class="fnote">[Valesius, Hist. Franc.]</span> ed altri il credono
re de' Franchi), il quale con tutta la
sua gente venne ad inchinar Massimiano,
ad implorar la pace, e a promettere
buona amicizia e lega.
</p>

<p>
<span class="pagenum"><a name="Page_1021" id="Page_1021"></a>[1021]</span>
</p>

<hr />

<h2 class="hidden"><a name="CCLXXXIX" id="CCLXXXIX"></a>CCLXXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCLXXXIX</span>. Indiz. <span class="scp">VII</span>.</td>
  </tr>
  <tr>
    <td><span class="sc">Caio</span> papa 7.</td>
  </tr>
  <tr>
    <td><span class="sc">Diocleziano</span> imperadore 6.</td>
  </tr>
  <tr>
    <td><span class="sc">Massimiano</span> imperadore 4.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Basso</span> per la seconda volta e <span class="sc">Quinziano</span>.
</p>

<p>
Seguitò ad essere prefetto di Roma
<i>Pomponio Januario</i>. Prima che Mamertino
recitasse il suo panegirico, racconta
egli che i due imperadori vennero, Diocleziano
dall'Oriente, e Massimiano dal
Ponente, per abboccarsi insieme e trattar
dei ripieghi per i bisogni dell'imperio.
<i>Carausio</i>, impadronito della Bretagna,
sempre più cresceva in forze; i Barbari
scatenati da ogni parte, non ostante le
rotte lor date, minacciavano tutto dì le
provincie romane. Mamertino <span class="fnote">[Mamert., in Panegyr., cap. 9.]</span> parla
di questo abboccamento, che sembra diverso
da un altro, di cui ragioneremo
più innanzi. Videsi allora e si ammirò
la stupenda unione e concordia di questi
due principi, uno de' quali, cioè Diocleziano,
fece pompa dei regali a lui mandati
dal re persiano, e l'altro delle spoglie
riportate dal paese germanico. Quando
si ammetta che in questo, e non già nel
precedente, anno Mamertino recitasse
in Treveri il suo panegirico a Massimiano,
che si trovava in quella città, capo
allora delle Gallie, e frontiera contro i
Germani, si può credere che qualche
tempo prima avendo esso Augusto Massimiano
compiuta la fabbrica di una
flotta, per procedere contro Carausio
usurpator della Bretagna <span class="fnote">[Idem, ibidem, cap. 11.]</span>, la spignesse
dai fiumi nel mare. Erano state basse
fin allora l'acque per la lunga serenità,
durata anche nel verno; ma vennero a
tempo pioggie, le quali, coll'ingrossar i
fiumi, facilitarono il trasporto di que' legni
all'Oceano. Di bei successi, di felici vittorie
prometteva perciò quel panegerista
a Massimiano. Ma diversi dall'aspettazione
riuscirono poscia gli avvenimenti.
<span class="pagenum"><a name="Page_1022" id="Page_1022"></a>[1022]</span>
Dovette darsi qualche battaglia navale,
in cui la peggio, per la testimonianza di
Eutropio <span class="fnote">[Eutrop., in Breviario.]</span>, toccò a Massimiano, non
essendo le genti sue sì sperte nei combattimenti
marittimi, come quelle di Carausio,
uomo avvezzo più di Massimiano
a combattere in quell'elemento. Questa
non aspettata disgrazia quella fu che
indusse Massimiano <span class="fnote">[Eumen., Panegyric. Const., cap. 11.]</span> ad ascoltar proposizioni
di pace. E infatti riuscì a Carausio
di ottenerla, con ritener la signoria
della Bretagna, inorpellandola col titolo
di Difensore di quelle provincie per la
repubblica romana. Se è vera una medaglia,
rapportata dal cardinal Noris <span class="fnote">[Noris, Dissert. de Num. Dioclet.]</span>,
leggendosi ivi PAX AVGGG., si conosce
che anche Carausio conservò il titolo di
<i>Augusto</i>, di consenso degli altri due imperadori.
Per conto di Diocleziano, potrebbe
essere che in quest'anno egli facesse
guerra ai Sarmati, Jutunghi e Quadi, e
ne riportasse quelle vittorie che si veggono
mentovate dai panegiristi d'allora <span class="fnote">[Mamert. et Eumenes, in Panegyr.]</span>,
per le quali in qualche iscrizione
Diocleziano è intitolato <i>Sarmatico</i>. Trovasi
anche nelle medaglie <span class="fnote">[Mediobarb., in Numismat. Imperat.]</span> di questo
Augusto VICTORIA SARMATICA. Sarà
probabilmente un'iperbole adulatoria
quella di Eumene <span class="fnote">[Eumenes, Panegyr. Const., cap. 11.]</span>, dove dice che la
nazion de' Sarmati fu per queste guerre
sì estenuata ed abbattuta, che appena
ne restò il nome per pruova della sua
rovina. Noi troveremo anche da qui
innanzi assai vigorosa quella gente, e
nemica possente dell'imperio romano.
Parlano ancora i panegiristi del ristabilimento
della Dacia, provincia di là
dal Danubio <span class="fnote">[Idem, ibid.]</span>, abbandonata già da
Aureliano, ma senza poter noi meglio
conoscere in che consistesse questo accrescimento
o vantaggio dell'armi romane.
</p>

<p>
<span class="pagenum"><a name="Page_1023" id="Page_1023"></a>[1023]</span>
</p>

<hr />

<h2 class="hidden"><a name="CCXC" id="CCXC"></a>CCXC</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCXC</span>. Indizione <span class="scp">VIII</span>.</td>
  </tr>
  <tr>
    <td><span class="sc">Caio</span> papa 8.</td>
  </tr>
  <tr>
    <td><span class="sc">Diocleziano</span> imperadore 7.</td>
  </tr>
  <tr>
    <td><span class="sc">Massimiano</span> imperadore 5.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Aurelio Valerio Diocleziano Augusto</span>
per la quarta volta, e <span class="sc">Marco
Aurelio Massimiano Augusto</span> per la
terza.
</p>

<p>
Fu in quest'anno prefetto di Roma
<i>Turranio Graziano</i>. Erano tuttavia in
continuo moto i due Augusti Diocleziano
e Massimiano, così esigendo le turbolenze
di que' tempi. Le leggi citate dal
Relando e dal Tillemont <span class="fnote">[Tillemont, Mémoires des Empereurs.]</span> ci fan vedere
Diocleziano nell'anno presente, ora
a Sirmio nella Pannonia, ora a Bisanzio
nella Tracia; ed una ancora si trova
data in Emesa, città della Mesopotamia,
ancorchè difficil sia l'accordar insieme
viaggi cotanto disparati, fatti in poco
tempo. Ma quando sussista, come si fece
a credere il padre Pagi <span class="fnote">[Pagius, Critic. Baron.]</span>, che il panegirico
di Eumene (creduto Mamertino
da altri) fosse recitato nel presente
anno, certamente di là apprendiamo <span class="fnote">[Eumen., seu Mamert., Panegyr. Maximian.,
cap. 4.]</span>
che Diocleziano dalla <i>Soria</i> era venuto
nella <i>Pannonia</i>, da dove poi il vedremo
calare in Italia. Fa menzione il medesimo
panegirista de' Saraceni vinti e fatti
schiavi dallo stesso Diocleziano; ma
ignoto ci è se fosse in questa o pure
nella precedente andata di esso Augusto
in Oriente. Non è già improbabile che
circa questi tempi cominciassero altre
nuove rivoluzioni nell'imperio romano,
delle quali ci hanno conservata memoria
Aurelio Vittore <span class="fnote">[Aurelius Victor, Epitome.]</span> ed Eutropio <span class="fnote">[Eutrop., in Breviar.]</span>.
Già la Bretagna restava come smembrata
da Roma per la occupazione fattane da
Carausio, benchè fosse succeduto quell'apparente
accordo, di cui s'è parlato
<span class="pagenum"><a name="Page_1024" id="Page_1024"></a>[1024]</span>
di sopra. Sollevossi anche nell'Africa un
<i>Giuliano</i>, il quale, se dobbiam credere
al Goltzio <span class="fnote">[Goltzius et Mediob., in Numismat. Imper.]</span>, in cui mano fortunatamente
caddero le medaglie di quasi tutti
i tiranni (voglia Dio che tutte legittime),
portava il nome di <i>Quinto Trebonio Giuliano</i>,
ed assunse il titolo d'<i>Imperadore
Augusto</i>. Nella stessa Africa ancora erano
in armi, non so se barbari o pure
ribelli, i popoli quinquegenziani, dei
quali non troviamo altrove memoria,
col restar solamente sospetto che tal
nome prendessero cinque popoli confederati
insieme. E non andava l'Egitto
esente da somiglianti turbolenze. Quivi
<i>Lucio Epidio Achilleo</i> (così è nominato
nelle medaglie) aveva preso il titolo di
<i>Augusto</i>; e sembra che stendesse il dominio,
se non in tutta, almeno in buona
parte di quella provincia. Da esse medaglie
apparisce ch'egli tenne per cinque
anni quel dominio; ma non sappiamo
quando questi avessero il principio. Aggiungasi
che i Persiani, i quali presso
alcuni scrittori si veggono tuttavia appellati
Parti, non mai quieti, qualor se la
vedeano bella, pizzicavano le contrade
romane dell'Oriente; impegni tutti di
gran considerazione per i due regnanti
imperadori.
</p>

<hr />

<h2 class="hidden"><a name="CCXCI" id="CCXCI"></a>CCXCI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCXCI</span>. Indizione <span class="scp">IX</span>.</td>
  </tr>
  <tr>
    <td><span class="sc">Caio</span> papa 9.</td>
  </tr>
  <tr>
    <td><span class="sc">Diocleziano</span> imperadore 8.</td>
  </tr>
  <tr>
    <td><span class="sc">Massimiano</span> imperad. 6.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Giunio Tiberiano</span> per la seconda
volta e <span class="sc">Dione</span>.
</p>

<p>
Che <i>Tiberiano</i> fosse promosso in
quest'anno al secondo consolato, si raccoglie
da un'iscrizione da me <span class="fnote">[Thesaurus Novus Inscript., p. 268, n. 1.]</span> data
alla luce. E lo confermano i Fasti Fiorentini
e il Catalogo de' prefetti di Roma
pubblicati dal Bucherio. E perciocchè
nell'anno 281 vedemmo console <i>Caio
Giunto Tiberiano</i>, fondata conghiettura
<span class="pagenum"><a name="Page_1025" id="Page_1025"></a>[1025]</span>
abbiamo per credere che fosse il medesimo
che procedesse console ancora in
quest'anno. Vero è che il suddetto Catalogo
ci dà prefetto di Roma nell'anno
presente <i>Giunio Tiberiano</i>: ma già abbiam
detto essere probabile che fosse
introdotto l'uso di unir insieme talvolta
la dignità di console e di prefetto. Che
il secondo console <i>Dione</i> fosse figliuolo, o
piuttosto nipote di Cassio celebre storico,
s'è giudicato con assai verisimiglianza,
e perciò a lui pure han dato fondatamente
alcuni il nome di <i>Cassio Dione</i>.
L'autore <span class="fnote">[Genethliac. Maximian., cap. 4.]</span> del Genetliaco di Massimiano
(sia egli Eumene, o pur Mamertino)
racconta l'abboccamento seguito
in Milano fra i due Augusti. Concorrono
forti motivi per crederlo succeduto in
quest'anno <span class="fnote">[Pagius, Crit. Baron.]</span>, e certo seguì ne' primi
mesi dell'anno. Correva allora un verno
rigorosissimo <span class="fnote">[Genethliac. Maximian., cap. 9.]</span> con ghiaccio e nevi
dappertutto, e sì aspro freddo che, per
così dire, gelava il fiato delle persone.
Contuttociò Diocleziano dalla Soria sen
venne per la Pannonia in Italia. Massimiano
dalle Gallie per le vie di Monaco
passò anch'egli in queste parti con tal
sollecitudine, viaggiando amendue con
poco seguito di notte e di giorno, che
quasi pervennero prima de' corrieri
da loro spediti innanzi. L'abboccamento
di essi si fece, come dissi, in Milano con
plauso inusitato di quel popolo, per lo
inaspettato loro arrivo e presenza, non
meno che per la mirabil loro concordia.
Il senato romano spedì in questa congiuntura
i più illustri senatori a quella
città, per complimentare i due Augusti,
giacchè si seppe che non erano per passar
a Roma. Non si può fallare pensando
che l'oggetto di un tale abboccamento
fosse di consultare insieme de' mezzi
per sostenere l'imperio in mezzo a tante
turbolenze, e domare i ribelli; e che
allora divisassero di venire alla risoluzione,
di cui parleremo all'anno seguente.
<span class="pagenum"><a name="Page_1026" id="Page_1026"></a>[1026]</span>
Abbiamo poi dal suddetto panegirico <span class="fnote">[Panegyr. Maximian., cap. 16.]</span>
(recitato, per quanto sembra, nell'anno
presente in Treveri alla presenza di Massimiano)
che in questi tempi nel cuor
dell'imperio si godeva gran tranquillità,
e che copiosissimi erano stati i raccolti.
All'incontro, i Barbari tutti si trovavano
involti in fiere guerre insieme. Cioè in
Africa erano fra loro in rotta i Mori;
nella Sarmazia i Goti combattevano
contra dei Borgognoni, i quali, avendo
la peggio, s'erano raccomandati agli
Alemanni per soccorso, con dirsi (cosa
che pare strana) aver poi essi Borgognoni
occupato il paese degli amici. Similmente
i Tervigi, altra spezie di Goti,
uniti coi Taifali, aspra guerra aveano
mosso ai Vandali e Gepidi. Lo stesso
maligno influsso provavano i Persiani <span class="fnote">[Agathias. Eutychius. Sincellus.]</span>,
perchè Osmida s'era sollevato contra
del fratello re di Persia, avendo dalla sua
i popoli Sacchi, Russi e Gelli. Finalmente
i Blemmii confinanti all'Egitto erano in
guerra coi popoli dell'Etiopia. Certamente
le discordie presenti dei Barbari
tornavano in vantaggio del romano imperio;
tuttavia non mancavano ad esso
imperio i suoi guai, e ne abbiam già
fatta menzione. Lo stesso andarsi sempre
più agguerrendo que' Barbari ridondò
in danno de' Romani col tempo, siccome
andremo vedendo. Potrebbe essere
che in questi tempi succedesse ciò che
racconta Eumene, o sia Mamertino, con
dire che Massimiano Erculio popolò il
paese incolto di Cambray e di Treveri
con gente del paese de' Franchi, la quale
si era sottoposta ai Romani. Anche Eusebio <span class="fnote">[Euseb., in Chronic.]</span>
nota sotto quest'anno, che
essendosi ribellate a' Romani Busiri e
Copto, città dell'Egitto, furono prese e
spianate, non si sa da qual generale degli
Augusti. Secondo questo istorico, sembra
che non fosse per anche succeduta
la ribellione d'Achilleo, se pur l'eccidio
delle due suddette città non si dee
<span class="pagenum"><a name="Page_1027" id="Page_1027"></a>[1027]</span>
prendere per indizio della medesima ribellione.
</p>

<hr />

<h2 class="hidden"><a name="CCXCII" id="CCXCII"></a>CCXCII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCXCII</span>. Indizione <span class="scp">X</span>.</td>
  </tr>
  <tr>
    <td><span class="sc">Caio</span> papa 10.</td>
  </tr>
  <tr>
    <td><span class="sc">Diocleziano</span> imperadore 9.</td>
  </tr>
  <tr>
    <td><span class="sc">Massimiano</span> imperatore 7.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Annibaliano</span> ed <span class="sc">Asclepiodoto</span>.
</p>

<p>
Noi vedremo prefetto di Roma nell'anno
297 <i>Afranio Annibaliano</i>. Verisimilmente
lo stesso fu che procedette
console nell'anno presente. <i>Claudio
Marcello</i> nel Catalogo del Bucherio <span class="fnote">[Bucher, in Cyclo.]</span>
si truova prefetto di Roma al dì 3 di agosto
di quest'anno. In esso appunto
succedette una riguardevol novità nel
romano imperio. Tra perchè da più
parti era esso o minacciato dai Barbari,
o lacerato dai ribelli, nè i due Augusti
potevano accudire a tutto <span class="fnote">[Lactantius, de Mortibus Persecutor., cap. 7.]</span>; e perchè
Diocleziano, uomo di naturale pauroso,
non amava molto di esporsi ai pericoli,
prese egli col collega Massimiano la
risoluzion di scegliere due valorosi generali
d'armata, il braccio de' quali
alleviasse loro le fatiche. E per maggiormente
tenerli uniti e subordinati al loro
comando, giudicarono meglio di dare ad
essi il nome di <i>Cesari</i>, equivalente a
quel d'oggidì il re de' Romani. Quanto
all'anno di tale elezione, discordano
forte Cassiodoro, Idacio, Eusebio e la
Cronica Alessandrina. Le ragioni addotte
dal Pagi <span class="fnote">[Pagius, Crit.]</span> bastanti sono a persuaderci
che ciò succedesse nell'anno presente,
allorchè i due Augusti si trovavano
in Nicomedia nel dì primo di marzo <span class="fnote">[Lactantius, de Mortib. Persecut., cap. 7.
Eutropius. Aurel. Vict. Eusebius.]</span>.
Furono gli eletti <i>Costanzo Cloro</i> e <i>Galerio
Massimo</i>, tutti e due adottati per
figliuoli da essi imperadori, ed insieme
obbligati a ripudiar le loro mogli, siccome
era succeduto a Tiberio imperadore,
affinchè sposassero le figliuole
<span class="pagenum"><a name="Page_1028" id="Page_1028"></a>[1028]</span>
de' medesimi Augusti. Costanzo prese
per moglie <i>Teodora</i> figliastra di Massimiano,
e Galerio <i>Valeria</i> figlia di Diocleziano.
Ai novelli Cesari fu conceduta
la tribunizia podestà, con cui andava
congiunta una notabil autorità. Nè qui
si fermò la lor fortuna. Per tutto il
tempo addietro, avvegnachè vi fossero
più imperadori e cesari, sempre l'imperio
romano era stato unito. Fecesi
ora una specie di divisione, che diede
da mormorar non poco a tutti gl'intendenti
ed amatori della maestà romana,
prevedendo che in tal forma verrebbe
ad indebolirsi l'imperio, e a cadere col
tempo in rovina: quando, all'incontro, i
due Augusti si figuravano che attendendo
cadaun d'essi imperadori e cesari
alla difesa della propria porzione, e
con prontezza ad aiutare gli altri che
abbisognassero di soccorso, più saldezza
ne acquisterebbe l'imperio. Nè certo
questo era smembramento dell'imperio
stesso, ma un comparto amichevole fra
quei quattro principi; imperciocchè durava
la concordia del governo fra loro;
le leggi fatte dagli Augusti seguitavano
a correre per tutte le provincie; e l'uno
di questi principi, secondo le occorrenze,
passava nelle provincie dell'altro.
</p>

<p>
Secondo le antiche notizie <span class="fnote">[Aurelius Victor, in Epitome.]</span>, a <i>Costanzo
Cesare</i> furono assegnate le provincie
tutte di là dall'Alpi, cioè le Gallie,
le Spagne, la gran Bretagna e la Mauritania
Tingitana, siccome provincia
dipendente dalla Spagna. A <i>Massimiano
Erculio Augusto</i> fu data l'Italia e il
resto dell'Africa colle isole spettanti
alle medesime. A <i>Galerio Cesare</i> la Tracia
e l'Illirico colla Macedonia, Pannonia
e Grecia. <i>Diocleziano Augusto</i> ritenne
per sè la Soria e tutte l'altre provincie
d'Oriente, cominciando dallo
stretto di Bisanzio, e riserbossi anche
l'Egitto, ricuperato dalle mani di Achilleo.
Ne già si tardò a sentir le cattive
conseguenze di questa moltiplicazion di
principi e divisione di Stati. Buon testimonio
<span class="pagenum"><a name="Page_1029" id="Page_1029"></a>[1029]</span>
è Lattanzio <span class="fnote">[Lactantius, de Mortib. Persecutor., cap. 7.]</span>, con dire, che
volendo cadaun di que' regnanti tener
corte non inferiore a quella degli altri,
ed esercito che non la cedesse a que' dei
colleghi, si accrebbero a dismisura le
imposte e gabelle per soddisfare alle
spese, e con tali aggravii, che in moltissimi
luoghi erano lasciate incolte le
campagne, giacchè, pagati i pubblici pesi,
non restava da vivere ai coltivatori e
padroni delle medesime. Ed allora fu,
per attestato di Aurelio Vittore <span class="fnote">[Aurelius Victor, Epitome.]</span>, che
l'Italia, non ad altro obbligata fin qui
che a provvedere viveri alla corte e alle
milizie di suo seguito, cominciò, al pari
delle provincie oltramontane, a pagar
tributo, lieve bensì sul principio, ma
che andò poscia a poco a poco crescendo
sino all'eccesso, e produsse in fine
la total sua rovina. Quanto ai suddetti
due Cesari, derivavano amendue dall'Illirico,
onde erano anche usciti Diocleziano
e Massimiano. <i>Costanzo</i>, soprannominato
<i>Cloro</i> dagli storici <span class="fnote">[Pollio, in Claudio.]</span>, forse
pel color pallido del volto, o verde del
vestito, ebbe per padre Eutropio, il quale
dicono che fosse uno dei meglio
stanti del suo paese, e che per moglie
avesse Claudia figliuola di Crispo, cioè
di un fratello di Claudio il Gotico imperadore.
Certamente gli antichi storici
il fanno discendente dalla casa di quell'Augusto
per via di donne; e forse per
questo ne' suoi posteri si trova rinnovata
la famiglia Claudia. Che nondimeno
la nobiltà e le facoltà di sua casa non
fossero molte, si può dedurre dall'aver
egli studiato poco le lettere, e cominciata
la sua fortuna dal più basso della
milizia, e dal sopportar le fatiche proprie
da' soldati gregarii nelle armate di
Aureliano e di Probo. Aurelio Vittore <span class="fnote">[Aurelius Victor, in Epitome.]</span>
sembra quasi indicare che egli fosse
nato poveramente in villa, dicendo che
tanto egli come Galerio aveano poca
<span class="pagenum"><a name="Page_1030" id="Page_1030"></a>[1030]</span>
civiltà, ma che, avvezzi alle miserie della
campagna e della milizia, riuscirono poi
utili alla repubblica. L'anonimo del
Valesio <span class="fnote">[Anonymus Vales. post Ammian.]</span> scrive che Costanzo fu il
primo soldato nelle guardie del corpo
dell'imperadore, poscia pel suo valore
tribuno, o sia colonnello di una legione,
e giunse ad esser governator della Dalmazia,
con essersi segnalato in varie
occasioni di guerra. In tal credito certamente
egli salì, che fu giudicato degno
di esser creato Cesare in quest'anno
dai due Augusti. Nelle iscrizioni e medaglie
si vede egli chiamato <i>Flavio Valerio
Costanzo</i>. Perchè Valerio, s'intende,
essendo egli stato adottato dall'uno
degl'imperadori, amendue portanti il
nome d'essa famiglia. Perchè <i>Flavio</i>,
non si sa, credendosi un'adulazione
quella di Trebellio Pollione, che il fa
discendere da Flavio Vespasiano. Delle
ottime qualità di questo principe parleremo
altrove; principe, la cui maggior
gloria fu l'essere stato padre di Costantino
il Grande, a lui nato circa l'anno
di Cristo 274, mentre egli militava nell'Elvezia.
</p>

<p>
Per quel che riguarda <i>Galerio</i>, l'altro
dei nuovi Cesari, anch'egli era nato
bassamente in villa presso Serdica, o sia
Sardica, capitale della nuova Dacia <span class="fnote">[Lactantius, de Mort. Persec., cap. 9. Aurel.
Victor, in Epitome. Eutrop., in Breviar.]</span>.
Romula sua madre, nemica de' cristiani
in quel paese, perchè non voleano intervenire
ai suoi empi sacrifizii e conviti, gli
inspirò fin da picciolo un odio grande contro
la religione di Cristo. Che i suoi genitori
fossero contadini, lo dicono i vecchi
storici, e si argomenta dal soprannome
di <i>Armentario</i>, che gli vien dato dagli
antichi scrittori. Anche egli col mestiere
dell'armi si acquistò tal fama, che dai
due Augusti fu creduto meritevole di
essere promosso alla dignità di Cesare.
Noi il vediam nominato nelle medaglie
<i>Caio Galerio Valerio Massimiano</i>. Se
<span class="pagenum"><a name="Page_1031" id="Page_1031"></a>[1031]</span>
dice il vero Eutropio <span class="fnote">[Eutrop., in Breviario.]</span>, meritavano
lode i di lui costumi; ma Lattanzio <span class="fnote">[Lactant., de Mort. Persec., cap. 9.]</span>,
all'incontro, ci assicura che nel portamento
e nelle azioni di costui compariva
quell'aria di selvatichezza ch'egli
portò dalla nascita, ma ch'egli vi aggiunse
anche col tempo un'insopportabil
fierezza e crudeltà, per cui scompariva
quel poco di buono che in lui si
trovava <span class="fnote">[Aurelius Victor, in Epitome.]</span>. Sprezzava egli le lettere e
chi le coltivava, non amando se non
le persone militari, le quali ancora,
benchè ignoranti, erano da lui promosse
ai magistrati civili con discapito grande
della giustizia. L'ambizione sua vedremo
che portò Diocleziano a deporre il
baston del comando; così l'avidità del
danaro, per cui impose esorbitanti aggravii,
trasse i popoli ad una miserabil
rovina. A lui specialmente vien attribuita
la crudel persecuzione mossa contro
ai cristiani, che accenneremo a suo
tempo. Quel che fu mirabile <span class="fnote">[Vopiscus, in Caro. Julian., Oratione I. Aurel.
Vict., ibid.]</span>, per varii
anni si osservò una rara unione fra
questi quattro principi, gareggiando tutti
nel promuovere gl'interessi della repubblica.
Diocleziano veniva considerato
quel padre di tutti, e i suoi ordini e
voleri fedelmente erano eseguiti dagli
altri; ed arte non mancava allo stesso
Diocleziano per tener contenti i subordinati
colleghi, con dissimular i loro
trascorsi, e soprattutto procurando di
dar nella lesta ai seminatori di zizzanie
e di false relazioni, perchè certo dal
suo canto egli non ometteva diligenza
alcuna per conservar la buona intelligenza
ed armonia con chi si mostrava
dipendente da lui. Dicemmo già che
un <i>Giuliano</i> avea usurpato l'imperio
nell'Africa. Credesi che in quest'anno
Massimiano Erculio passasse in quelle
parti, come poste sotto il comando
suo nel comparto dell'imperio, ed obbligasse
<span class="pagenum"><a name="Page_1032" id="Page_1032"></a>[1032]</span>
quel tiranno a trapassarsi il
petto col ferro e a gittarsi nel fuoco.
Abbiamo da Eumene, o sia Eumenio <span class="fnote">[Eumen., in Panegyr. Constant.]</span>,
che Costanzo, dappoichè fu dichiarato
Cesare, con tal fretta passò nelle Gallie
a lui destinate per comandarvi, che
non v'era per anche giunto l'avviso
di avervi egli a venire, anzi nè pure
la notizia della sublime dignità a lui
conferita. La nuova a lui portata che
le genti di Carausio tiranno della Bretagna,
venute con molte vele per mare,
aveano occupato Gesoriaco (oggidì Bologna
di Picardia) fu a Costanzo un
acuto sprone per volar colà ed imprenderne
l'assedio. Affinchè non potesse
approdarvi soccorso alcuno per mare,
nè fuggir di là quella man di corsari,
fece egli con alte travi, conficcate intorno
al porto, piantare una forte palizzata.
Fu obbligata quella guarnigione
alla resa, e Costanzo l'arrolò fra le
sue truppe. Il che fatto, quasichè fin
allora il mare avesse rispettata la palizzata
suddetta, a forza d' onde la smantellò.
Diedesi poi Costanzo a far preparamenti
di navi per liberar la Bretagna
dalle mani di esso Carausio, il quale
godea bensì la pace in quell'isola, ma
non lasciava di star ben armato e in
guardia per difendersi, qualora si vedesse
assalito. A quest'anno, o pure
al seguente, scrive Eusebio <span class="fnote">[Eusebius, in Chron.]</span> che i
popoli Carpi e Basterni furono condotti
ad abitar nelle provincie romane: segno
che nel loro paese con vittoriosi
passi erano entrati i Romani, se pur
coloro non furono dalla forza di altri
Barbari cacciati dal loro paese. La
nazion loro vien creduta germanica,
ma abitante alla Vistola, in quella che
oggi si chiama Polonia. Probabilmente
questa guerra appartiene all'anno 294,
siccome diremo.
</p>

<p>
<span class="pagenum"><a name="Page_1033" id="Page_1033"></a>[1033]</span>
</p>

<hr />

<h2 class="hidden"><a name="CCXCIII" id="CCXCIII"></a>CCXCIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCXCIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Caio</span> papa 11.</td>
  </tr>
  <tr>
    <td><span class="sc">Diocleziano</span> imperadore 10.</td>
  </tr>
  <tr>
    <td><span class="sc">Massimiano</span> imperadore 8.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Aurelio Valerio Diocleziano Augusto</span>
per la quinta volta e <span class="sc">Marco
Aurelio Valerio Massimiano Augusto</span>
par la quarta.
</p>

<p>
<i>Settimio Acindino</i> fu in quest'anno
prefetto di Roma, e continuò in tal dignità
anche nell'anno seguente. Si aspettava
<i>Carausio</i>, occupator della Bretagna, la
guerra dalla parte della Gallia, senza avvedersi
che una più perniciosa, perchè occulta,
gli si preparava in casa <span class="fnote">[Aurelius Victor. Eutropius. Eumenes.]</span>. <i>Alletto</i>,
o sia <i>Alesto</i>, ministro di sua maggior confidenza,
fosse per timore che piombasse
il gastigo sopra i delitti da lui commessi,
o pure per sola vaghezza di comandare,
l'assassinò con torgli la vita: dopo di
che prese col titolo d'<i>Augusto</i> il dominio
di quelle provincie, ed ebbe forza e maniera
per tenerlo lo spazio di alcuni
anni. Questo accidente, per cui forse
rimasero sconcertate alcune segrete
misure di Costanzo Cesare, cagion fu
ch'egli per ora non impiegasse l'armi
sue verso la Bretagna, ma che le volgesse
contro de' Cauchi, o Camavi, e dei Frisoni,
che possedevano il paese bagnato
dalla Schelda, cioè quel che ora vien
chiamato i Paesi Bassi. Ancorchè in
quei tempi un tal paese fosse pien di
boschi e paludi, ossia di acque stagnanti,
cioè di siti difficili a farvi guerra, tanta
nondimeno fu l'industria e la ostinazion
di Costanzo, che ridusse tutte quelle
barbariche popolazioni a rendersi. Il che
fatto, trasportò quella gente colle mogli
e figliuoli nelle Gallie, dando loro terreno
da coltivare, senza lasciar armi ad
essi, acciocchè si avvezzassero ad ubbidire,
senza più pensare a ribellarsi.
Ciò che in questi tempi operassero i due
Augusti e Galerio Cesare, resta ignoto.
<span class="pagenum"><a name="Page_1034" id="Page_1034"></a>[1034]</span>
Dalle leggi che abbiamo, date nell'anno
presente ed accennate dal Relando <span class="fnote">[Reland., Fast. Consul.]</span>, si
vede Diocleziano soggiornante nell'Illirico,
o nella Tracia, provincie governate
da esso Galerio, ma senza apparire quali
imprese militari si facessero in quelle
parti. Se vogliam credere ad Eusebio <span class="fnote">[Eusebius, in Chron.]</span>,
cominciò Diocleziano in questi tempi a
farsi adorare qual dio, cioè, per quanto
io m'avviso, con obbligar le persone ad
inginocchiarsi davanti a lui, come si
usava coi boriosi re di Persia, da' quali
forse avea appreso questo costume, laddove
bastava in addietro salutare i precedenti
Augusti con inchinar la fronte,
come si faceva anche coi giudici. S'egli
pretendesse di più, nol saprei dire. Proruppe
ancora in isfoggi di vanità, col
mettersi a portar gemme nelle vesti, e fino
nelle scarpe: dal che s'erano guardati quei
precedenti imperadori che furono in concetto
di moderati e savii.
</p>

<hr />

<h2 class="hidden"><a name="CCXCIV" id="CCXCIV"></a>CCXCIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCXCIV</span>. Indizione <span class="scp">XII</span>.</td>
  </tr>
  <tr>
    <td><span class="sc">Caio</span> papa 12.</td>
  </tr>
  <tr>
    <td><span class="sc">Diocleziano</span> imperadore 11.</td>
  </tr>
  <tr>
    <td><span class="sc">Massimiano</span> imperadore 9.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Valerio Costanzo Cesare</span> e <span class="sc">Caio
Galerio Valerio Massimiano Cesare</span>.
</p>

<p>
Che in quest'anno ancora i due Cesari
Costanzo e Galerio facessero delle
prodezze contra de' Barbari, si può dedurre
da Giuliano Apostata <span class="fnote">[Julian., Oratione I.]</span> e dal
panegirista di Costantino Augusto, cioè
da Eumenio <span class="fnote">[Eumenes, Panegyr. 7 Costant., cap. 6.]</span>. Oltre all'aver essi cacciato
dalle terre romane i Barbari, che
da gran tempo vi si erano annidati, e
le coltivavano come sue proprie, quel
panegirista parla di diverse altre nazioni
germaniche, nel paese delle quali entrò
il valoroso Costanzo, seguitandolo la
vittoria dappertutto. Parte egli sterminò
que' popoli, trovandoli resistenti; e parte
<span class="pagenum"><a name="Page_1035" id="Page_1035"></a>[1035]</span>
umiliati trasse ad abitar nelle provincie
romane, per accrescerne la popolazione
e coltura. Continuava in questi
tempi Diocleziano Augusto a dimorar
nell'Illirico insieme con Galerio Cesare,
come si ricava da alcune leggi, e verisimilmente
attendevano nelle parti della
Pannonia e Mesia a tenere in freno i
Barbari, sempre ansanti di bottinar nel
paese romano. Idacio <span class="fnote">[Idacius, in Fastis.]</span> scrive che
furono in quest'anno fabbricate delle
fortezze nel paese de' Sarmati di là dal
Danubio in faccia delle città di Acinco
e Bononia. E a questi tempi verisimilmente
appartiene ciò che lasciò scritto
Eutropio <span class="fnote">[Eutrop., in Breviar.]</span>, con dire che Diocleziano
e Valerio Massimiano varie guerre fecero
unitamente, o separatamente, e che
soggiogarono i Carpi e Bastarni, de' quali
parlò Eusebio all'anno 292, coll'aver
inoltre dato delle rotte ai Sarmati. Gran
copia ancora di costoro fatta prigioniera
fu poscia da essi principi trasportata
nelle provincie romane, e concedute loro
terre incolte per sostentamento delle lor
famiglie, e con vantaggio del pubblico.
Presso il Mezzabarba <span class="fnote">[Mediobarbus, in Numism. Imperator.]</span> si veggono
medaglie di Diocleziano colla <i>Vittoria
Sarmatica</i>, le quali si può credere che
sieno da riferire all'anno presente.
</p>

<hr />

<h2 class="hidden"><a name="CCXCV" id="CCXCV"></a>CCXCV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCXCV</span>. Indizione <span class="scp">XIII</span>.</td>
  </tr>
  <tr>
    <td><span class="sc">Caio</span> papa 13.</td>
  </tr>
  <tr>
    <td><span class="sc">Diocleziano</span> imperadore 12.</td>
  </tr>
  <tr>
    <td><span class="sc">Massimiano</span> imperadore 10.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Tosco</span> ed <span class="sc">Anullino</span>.
</p>

<p>
Che <i>Mummio Tosco</i> fosse appellato
il primo console, <i>Annio Cornelio Anullino</i>
il secondo, lo conghietturò il Panvinio <span class="fnote">[Panvin., in Fastis Consul.]</span>,
perchè troveremo, andando innanzi, questi
due personaggi prefetti di Roma. Lodevole
è bensì, ma non sicura, una tal
conghiettura, e perciò del loro solo cognome
<span class="pagenum"><a name="Page_1036" id="Page_1036"></a>[1036]</span>
io mi contento. La prefettura di
Roma fu in quest'anno appoggiata ad
<i>Aristobolo</i>. Per attestato d'Idacio <span class="fnote">[Idacius, in Fastis.]</span>, i
popoli Carpi, che abbiam detto sottomessi
nell'anno precedente, acciocchè
non alzassero più le corna, furono obbligati
a mutar cielo, con venire ad abitar
nella Pannonia. Abbiamo delle leggi
date in quest'anno, in cui Diocleziano
Augusto seguitò a soggiornar nella Pannonia
e Mesia. Probabilmente tra per le
vittorie riportate contra de' Sarmati in
quelle parti, e pel buon ordine ch'egli
diede, restarono que' paesi in pace:
laonde potè esso Augusto far preparamenti
per ricuperare l'Egitto, siccome
dirò all'anno seguente. Si può parimente
credere che in questi tempi Galerio Massimiano,
per adular Diocleziano suocero
suo, e Valeria di lui figlia, moglie sua <span class="fnote">[Lactant., de Mortib. Persecut., cap. 15. Aurelius
Victor, in Epitome. Ammianus, lib. 19.]</span>,
desse il nome di Valeria ad una parte
della Pannonia, ossia della moderna
Ungheria, dopo aver quivi tagliate vastissime
selve per ridurre quel territorio
a coltura. Circa questi tempi ancora
sembra che succedesse ciò che narrano
Eumenio <span class="fnote">[Eumen., Oration. de Schol. restaur.]</span> e l'autore del panegirico
di Massimiano e Costantino <span class="fnote">[Incertus, in Panegyr. Maximian., cap. 8.]</span>: cioè
l'aver Massimiano Erculio Augusto domati
i popoli ferocissimi della Mauritania,
con aver poscia trasportata gran copia
di essi in altri paesi.
</p>

<hr />

<h2 class="hidden"><a name="CCXCVI" id="CCXCVI"></a>CCXCVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCXCVI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Marcellino</span> papa 1.</td>
  </tr>
  <tr>
    <td><span class="sc">Diocleziano</span> imperadore 13.</td>
  </tr>
  <tr>
    <td><span class="sc">Massimiano</span> imperadore 11.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Aurelio Valerio Diocleziano Augusto</span>
per la sesta volta e <span class="sc">Flavio Valerio
Costanzo Cesare</span> per la seconda.
</p>

<p>
La carica di prefetto di Roma, secondo
l'antico Catalogo del Cuspiniano
<span class="pagenum"><a name="Page_1037" id="Page_1037"></a>[1037]</span>
e Bucherio, fu esercitata da <i>Cassio Dione</i>
in quest'anno, nel quale mancò di
vita <i>Caio</i> romano pontefice <span class="fnote">[Anastas. Bibliothecar.]</span>. A lui
succedette nella sedia di San Pietro <i>Marcellino</i>.
Fecondo di vittorie fu l'anno
presente ai principi romani, se pur si
può accertare nella cronologia di quei
fatti, fatti per altro certissimi. Costanzo
Cesare, ardendo sempre di voglia di
riacquistar la Bretagna, con torla dalle
mani dell'usurpatore <i>Alletto</i> <span class="fnote">[Eumenes, in Constant. Eutropius. Aurelius
Victor.]</span>, teneva
già in ordine buon esercito e poderose
flotte per far vela verso colà. Ma sospettando
che i Franchi ed altri popoli della
Germania, allorchè vedessero lui impegnato
nella guerra oltre mare, secondo
il lor uso, tentassero d'inquietar le Gallie,
raccomandossi a Massimiano Augusto,
padrigno di sua moglie, pregandolo di
venir alla difesa di que' confini. Venne
in fatti, per attestato d'Eumenio, Massimiano
al Reno, e bastante fu la sua presenza
a tenere in briglia i popoli nemici.
Intanto con ardore incredibile si mossero
le flotte di Costanzo verso la Bretagna.
Su quella ch'era a Gesoriaco, cioè
a Bologna di Picardia, s'imbarcò egli;
ed ancorchè il mare fosse gonfio, e poco
favorevole il vento, pure animosamente
sciolse dal lido. Pervenuto questo avviso
all'altra flotta preparata alla sboccatura
della Senna, accrebbe il coraggio a quei
soldati e marinari in maniera, che al
dispetto del tempo contrario si mossero
anch'essi. Era comandante d'essa <i>Asclepiodoto</i>
prefetto del pretorio. Riuscì a
questa col benefizio d'una densa nebbia
di andar a dirittura con prospero cammino
nella Bretagna, senza essere scoperta
da Alletto, che colla sua s'era
postato in osservazione all'isola Vetta,
oggidì di Wight. Appena ebbe Asclepiodoto
afferrato il lido, e sbarcate le truppe
e le munizioni tutte, che fece dar
fuoco alle navi, acciocchè i suoi, veggendosi
tolta la speranza d'ogni scampo,
<span class="pagenum"><a name="Page_1038" id="Page_1038"></a>[1038]</span>
sapessero che nelle lor sole braccia era
riposta la salute, ed anche per impedir
che que' legni non cadessero in poter
de' nemici. Atterrito Alletto parte dalla
notizia che Costanzo veniva contra di lui
con una flotta, e che l'altra, già pervenuta
in terra ferma, minacciava tutte
le sue città, lasciata andare l'armata sua
navale, co' suoi se ne ritornò anch'egli
indietro, e si mise in campagna contra
di Asclepiodoto. Senza aspettare di aver
unite tutte le sue forze, e senza nè pur
mettere in ordine di battaglia quelle che
seco avea, coi soli Barbari di suo seguito
assalì egli dipoi i Romani. Rimase sconfitto,
ed anch'egli lasciò nel combattimento
la vita, con essersi poi appena
potuto discernere il cadavero suo, per
aver egli deposto l'abito imperiale, che
avrebbe potuto farlo conoscere nella
zuffa o nella fuga. Ma forse molto più
tardi accadde la caduta di costui. Intanto
la flotta, dove era Costanzo Cesare,
più per accidente che per sicura
condotta, a cagion delle folte nebbie,
imboccò il Tamigi, e per esso si spinse
fino alla città di Londra. L'arrivo suo
fu la salute di quel popolo; imperciocchè
essendosi ridotti colà i Franchi ed altri
Barbari che si erano salvati dalla rotta
di Alletto, mentre concertavano fra loro
di dare il sacco alla città, e poi di fuggirsene,
eccoli giugnere loro addosso
Costanzo colle sue milizie, e tagliarli lutti
a pezzi, con salvar le vite e i beni di
que' cittadini. Così in poco tempo tutto
quel paese della Bretagna, che ubbidiva
già all'aquile romane, tornò alla division
di Costanzo, con estremo giubilo di quei
popoli, per vedersi liberi dai tiranni e
dai Barbari ausiliarii, e più perchè trovarono
in Costanzo non un nemico, nè
un vendicativo, ma un principe pien di
clemenza. Perdonò egli a tutti, ed anche
ai complici della ribellione <span class="fnote">[Eumenes., Panegyr. Constant., cap. 6.]</span>, e fece
restituire ai particolari tutto quanto era
stato loro tolto o dai tiranni passati, o
<span class="pagenum"><a name="Page_1039" id="Page_1039"></a>[1039]</span>
dalle sue medesime milizie. Così fu restituita
le quiete e l'allegrezza alle contrade
romane della Bretagna; e i popoli,
non per anche soggiogati in essa, un
sommo rispetto cominciarono ad osservare
verso i Romani. Le Gallie anche
esse restarono libere dalle molte vessazioni
patite in addietro per cagione di
que' corsari.
</p>

<p>
A questo medesimo anno, se non
falla la Cronica d'Eusebio <span class="fnote">[Eusebius, in Chron.]</span>, si dee riferir
la spedizione di Diocleziano Augusto
contra di <i>Achilleo</i> usurpatore
dell'Egitto <span class="fnote">[Aurelius Victor, in Epitome. Eutrop., in
Breviar.]</span>. Tenne egli assediata per
otto mesi Alessandria, e, secondo Giovanni
Malala <span class="fnote">[Johannes Malala, in Chronograph.]</span>, le tolse l'uso dell'acqua,
con rompere gli acquidotti. Finalmente
entratovi, dimentico affatto della
clemenza, non solamente tolse di vita il
tiranno ed altri suoi complici, ma permise
a' suoi soldati il sacco di quella
insigne città, e poi, datole il fuoco, ne
fece diroccar le mura. Innumerabili
furono coloro che rimasero spogliati
delle lor facoltà e cacciati in esilio. Una
favola sarà il raccontar esso Malala, che
avendo Diocleziano ordinato che non si
cessasse di uccidere gli Alessandrini,
finchè il sangue loro non arrivasse ai
ginocchi del suo cavallo, per accidente
nell'entrar egli nella città, inciampando
il suo cavallo in un uomo ucciso, si
tinse di sangue il ginocchio. Diocleziano
allora comandò che desistessero dalla
strage, per essersi adempiuto il suo giuramento:
perlochè quel popolo alzò
dipoi una statua di bronzo al di lui cavallo.
Il solo Eumenio da panegirista
adulatore esalta la clemenza di Diocleziano,
con cui avea data la pace all'Egitto;
imperciocchè lo stesso Eutropio <span class="fnote">[Eutrop., in Breviar.]</span>,
oltre ad altri scrittori <span class="fnote">[Euseb., in Chron. Orosius et alii.]</span>, ci
assicura ch'egli con somma crudeltà
trattò que' popoli. Galerio Massimiano
<span class="pagenum"><a name="Page_1040" id="Page_1040"></a>[1040]</span>
presso Eusebio <span class="fnote">[Euseb., Hist. Eccl. lib. 8, cap. 17.]</span> si truova intitolato
<i>Egiziano</i> e <i>Tebaico</i>: indizio ch'egli,
siccome il bravo Diocleziano, faticò in
quella impresa. Nella Istoria Miscella <span class="fnote">[Histor. Miscella in Dioclet.]</span>
è scritto che Costantino figlio di Costanzo
accompagnò Diocleziano colà, e militando
diede più segni del suo valore. Se poi
crediamo a Suida <span class="fnote">[Suidas, in Excerpt.]</span>, in questa occasione
fece Diocleziano cercare e bruciare
quanti libri potè ritrovare che trattassero
d'alchimia, cioè di cangiare i metalli,
convenendoli in oro ed argento. Credono
alcuni che, prestando egli fede a
que' decantati segreti, volesse levare a
que' popoli i mezzi da ribellarsi. Più probabile
è, che, tenendoli per cose vane,
siccome sono in fatti, egli cercasse di
guarir quella gente da cotal malattia.
Quando quei libri avessero contenuto
il segreto di far oro ed argento, non
era sì corto di giudizio Diocleziano che
gli avesse dati alle fiamme: avrebbe saputo
ritenerli per valersene in suo pro.
Oltre a questo, egli visitò tutto il paese;
ed abbiamo da Procopio <span class="fnote">[Procop., de Reb. Pers., lib. 1, cap. 19.]</span>, che avendo
trovato un gran tratto di paese nell'alto
Egitto confinante coll'Etiopia, o sia colla
Nubia, il cui mantenimento portava
più spesa che profitto a cagion delle
scorrerie che vi faceano continuamente
i Nubiani, per via di una convenzione
lo rilasciò ai medesimi, con obbligarli a
tenere in freno i Blemmii ed altri popoli
dell'Arabia, acciocchè non molestassero
l'Egitto. Aggiugne Olimpiodoro <span class="fnote">[Olympiodorus, Eclog. in Histor. Byzant.]</span> che
Diocleziano, invitato dai Blemmii, andò
a divertirsi nel loro paese, e che loro
accordò un'annua pensione per averli
amici: il che a nulla servì col tempo,
essendo troppo avvezzi coloro al mestier
del rubare, che tuttavia a' dì nostri continua
in quel paese, altri non essendo
stati i Blemmii, se non una nazione d'Arabi
masnadieri. Osserva ancora Procopio
che in que' paesi erano miniere di
<span class="pagenum"><a name="Page_1041" id="Page_1041"></a>[1041]</span>
smeraldi; il che veggo confermato dai
moderni viaggiatori, i quali nondimeno
asseriscono non sapersi più il sito di
quelle, per vendetta fatta da un principe
d'Arabi, perseguitato indebitamente dall'avarizia
turchesca.
</p>

<hr />

<h2 class="hidden"><a name="CCXCVII" id="CCXCVII"></a>CCXCVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCXCVII</span>. Indizione <span class="scp">XV</span>.</td>
  </tr>
  <tr>
    <td><span class="sc">Marcellino</span> papa 2.</td>
  </tr>
  <tr>
    <td><span class="sc">Diocleziano</span> imperadore 14.</td>
  </tr>
  <tr>
    <td><span class="sc">Massimiano</span> imperadore 12.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Valerio Massimiano Augusto</span>
per la quinta volta e <span class="sc">Caio Galerio
Massimiano Cesare</span> per la seconda.
</p>

<p>
<i>Afranio Annibaliano</i> tenne in questo
anno la prefettura di Roma. Se fosse
vero che nell'anno presente Eumenio
recitata avesse la sua orazione delle
scuole di Autun, come ha creduto il
padre Pagi con altri <span class="fnote">[Pagius, Critic. Baron. De la Baune et alii.]</span>, sarebbe da dire
che in quest'anno fosse già cominciata
la guerra fatta da Galerio Massimiano
contro ai Persiani. Ma non è ciò
esente da dubbii, potendo essere che nel
corrente anno, o pur nel seguente, come
pensa il Tillemont <span class="fnote">[Tillemont, Mémoires des Empereurs.]</span>, quell'orazione
venisse recitata, non contenendo essa
indizio certo dell'anno, oltre all'aver
anche alcuni dubitato se Eumenio ne
sia l'autore. Sia dunque a me permesso
rammentar qui la guerra persiana di
Galerio, giacchè Eutropio <span class="fnote">[Eutrop., in Breviario.]</span>, Eusebio <span class="fnote">[Eusebius, in Chronic.]</span>,
Idacio <span class="fnote">[Idacius, in Fastis.]</span> e la Cronica Alessandrina <span class="fnote">[Chronic. Alexandrinam.]</span>
la riferiscono dopo la liberazion dell'Egitto:
confessando io nondimeno che Aurelio
Vittore <span class="fnote">[Aurelius Victor, in Epitome.]</span> e Giovanni Malala <span class="fnote">[Johannes Malala, in Chronograph.]</span>
sembrano rapportarla al tempo avanti.
Zonara <span class="fnote">[Zonaras, in Annalibus.]</span> ne parla come se fossero
tutte e due nello stesso tempo succedute.
<span class="pagenum"><a name="Page_1042" id="Page_1042"></a>[1042]</span>
Regnava allora nella Persia non so se
Narseo, o sia Narse, o Narsete, o pur
Vararane, principe ambizioso, che s'era
messo in testa di non la cedere a Sapore,
avolo suo, nella gloria di conquistatore.
Avea egli già tolto ai Romani l'Armenia,
e con formidabil armata minacciava
il resto dell'Oriente. Diocleziano,
per attestato di Lattanzio <span class="fnote">[Lactantius, de Mortibus Persecutor., cap. 9.]</span>, non si
sentendo voglia di far pruova del suo
valore contra di coloro, per non incorrere
nella sciagura di Valeriano Augusto,
diede, secondo il solito, l'incumbenza
d'essa guerra al suo gran campione,
cioè a Galerio Massimiano Cesare, con
andarsene egli a riposare in Antiochia
col pretesto di attender ivi alla spedizione
di gente e di viveri all'armata di
Galerio a misura de' bisogni. Era Galerio
uomo arditissimo, ed Orosio <span class="fnote">[Orosius, Histor., lib. 7, cap. 25.]</span> parla
di due combattimenti contro i Persiani,
ma senza dirne l'esito. Convengono
poi tutti gli storici <span class="fnote">[Aurelius Victor, in Epitome. Julianus,
Oratione I. Ammianus Marcellin. et alii.]</span> che in un
d'essi, o pure nel terzo, egli totalmente
rimase sconfitto dai nemici, non già per
sua dappocaggine, ma per sua temerità,
avendo voluto con poche schiere de' suoi
assalir le moltissime dei Persiani. Da una
o due parole di Eusebio <span class="fnote">[Euseb., in Chronic.]</span>, e da altre di
Eutropio <span class="fnote">[Eutrop., in Breviar.]</span> e di Rufo Festo <span class="fnote">[Rufus Festus, in Breviar.]</span>, ricaviamo
che lo stesso Galerio venne in persona
ad informar Diocleziano de' suoi sinistri
avvenimenti; ma fu sì sgarbatamente, e
con tale alterigia e sprezzo ricevuto da
Diocleziano, che fu costretto a tenergli
dietro per più di un miglio di viaggio a
piedi vicino alla carrozza con tutto il
suo abito di porpora indosso. Potrebbe
essere che nel precedente anno tutto
questo avvenisse. Ma per tal disavventura
ed ignominia in vece di perdere
il coraggio, Galerio maggiormente si
sentì animato alla vendetta. Raunato
<span class="pagenum"><a name="Page_1043" id="Page_1043"></a>[1043]</span>
dunque un possente esercito <span class="fnote">[Jordan., de Reb. Getic., cap. 21. Lactantius,
de Mortibus Persecut., cap. 9. Rufus Festus,
in Breviar. Eutropius et alii.]</span>, massimamente
di veterani e di Goti nell'Illirico
e nella Mesia, con esso passò
nell'Armenia, per azzuffarsi di nuovo
col re persiano. Diocleziano anch'egli
con molte forze si avvicinò ai confini
della Persia nella Mesopotamia, per fiancheggiar
Galerio, ma lungi dai pericoli.
Mirabile fu questa volta la circospezione
e sagacità di Galerio, dopo aver imparato
dianzi alle sue spese. In persona
con due soli compagni andò egli prima
a spiare l'armata nemica, e seppe sì
ben disporre le insidie e cogliere il tempo,
che, assalito all'improvviso il campo
nemico, superiore bensì di forze, ma
impedito da gran bagaglio, interamente
lo disfece con orrido macello della gente
persiana. Scrive Zonara <span class="fnote">[Zonaras, in Annalibus.]</span> che il
re loro se ne fuggì portando seco per
buona ricordanza del fatto una ferita.
Ma restò prigioniera la di lui moglie, o
pure, come altri vogliono, le di lui mogli,
sorelle e figliuoli dell'uno e l'altro
sesso, con assaissime altre persone della
prima nobiltà della Persia. Lo spoglio
del campo nemico fu d'immense ricchezze,
e ne arricchirono tutti i soldati.
Ebbe cura Galerio, per attestato di Pietro
Patrizio <span class="fnote">[Petrus Patritius, de Legat. Tom. I Histor.
Byzant.]</span>, che fossero trattale con
tutta proprietà e modestia le principesse
prigioniere: atto sommamente ammirato
dai Persiani, i quali furono forzati
a confessare che i Romani andavano
loro innanzi, non meno nel valore dell'armi
che nella pulizia de' costumi.
Avrà pena il lettore a credere ad Ammiano
Marcellino <span class="fnote">[Ammianus Marcellinus, lib. 22.]</span>, allorchè racconta,
che avendo un soldato trovato in quell'occasione
un sacco di cuoio, se pur
non fu uno scudo, dove era gran quantità
di perle, gittò via le perle, contento del
solo scudo o sacco: tanto erano allora
<span class="pagenum"><a name="Page_1044" id="Page_1044"></a>[1044]</span>
le armate romane lontane del lusso, e
ignoranti nelle cose di vanità. Certo un
grande ignorante dovea essere costui!
</p>

<p>
Giovanni Malala <span class="fnote">[Joannes Malala, in Chronogr.]</span> lasciò scritto
che Arsane regina di Persia, rimasta
prigioniera, fu condotta ad Antiochia, ed
ivi nel delizioso luogo di Dafne per alcuni
anni con tutto onore mantenuta da
Diocleziano, finchè, fatta la pace, fu restituita
al marito. Aggiunge ch'esso Augusto
per la vittoria suddetta provar
fece a tutte le province la sua liberalità.
Ma non sussiste che per alcuni anni
durasse la prigionia della regina persiana.
Imperciocchè Narse, dopo essere
fuggito sino alle parti estreme del suo
reame, rivenne in sè stesso, e spedì a
Galerio uno de' suoi più confidenti <span class="fnote">[Petrus Patricius, de Legat. Tom. I Hist.
Byzant.]</span>,
per nome Afarban, affinchè umilmente
il pregasse di pace, con dargli un foglio
in bianco per quelle condizioni che più
piacessero ad esso Galerio. Nè altro
chiedeva quel re, fuorchè la restituzion
delle sue donne e de' suoi figliuoli, perchè
nel resto sperava buon trattamento
dalla generosità romana, la quale non
vorrebbe troppo eclissata la monarchia
persiana, cioè uno dei due occhi, o pur
dei due soli che si avesse allora la terra.
L'ambasciata andò; e Galerio in collera
rispose che non toccava ai Persiani il
domandare ad altrui della moderazion
nella vittoria dopo gl'indegni trattamenti
da lor fatti a Valeriano Augusto, e che
egli restava più tosto offeso delle lor
preghiere. Nientedimeno voleva ben ricordarsi
del costume de' Romani, avvezzi
a vincere i superbi e resistenti, e a
trattar bene chi si sottometteva. Con
questo licenziò l'ambasciatore, dicendogli
che il di lui padrone sperasse di riveder
presto persone a lui tanto care.
Venne Galerio a Nisibi nella Mesopotamia,
dove si trovava Diocleziano, per conferir
seco le proposizioni del re nemico.
Con grande onore fu allora ricevuto, e
<span class="pagenum"><a name="Page_1045" id="Page_1045"></a>[1045]</span>
si trattò fra loro se si avea da dar
mano alla pace. Pretendeva Galerio che
si seguitasse la vittoria <span class="fnote">[Aurelius Victor, Epitome.]</span>, in guisa che
si facesse della Persia una provincia
soggetta all'imperio romano. Ma Diocleziano,
che la volea finire, e più dell'altro
scorgeva quanto fosse malagevole
il tenere in ubbidienza quel vasto regno,
si ridusse a più discrete pretensioni. Fu
dunque spedito a Narse il segretario Sicorio
Probo, il quale, trovato il re nella
Media vicino al fiume Asprudis, fu molto
onorevolmente accolto; ma non ebbe
sì tosto udienza, perchè Narse volle dar
tempo a' suoi fuggiti dalla battaglia di
comparir colà. L'udienza fu fata alla
presenza del solo Afarban e di due altri;
e Probo dimandò che il re cedesse ai
Romani cinque provincie poste di qua
dal fiume Tigri verso la di lui sorgente,
ciò l'Intelene, la Sofene, l'Arzacene,
la Carduene e la Zabdicene. Pretese
inoltre che il Tigri fosse il divisorio
delle monarchie, Nisibi il luogo di commercio
fra le due nazioni; che l'Armenia
sottoposta ai Romani arrivasse fino
al castello di Zinta sui confini della Media;
e che il re d'Iberia ricevesse la
corona dall'imperatore. A riserva dell'articolo
Nisibi, Narse accordò tutto, e
rinunziò ad ogni sua pretensione sopra
la Mesopotamia: con che seguì la pace,
e furono restituiti i prigioni. Gloria ed
utilità non poca provenne dalla suddetta
vittoria all'imperio romano; perchè, a
testimonianza di Rufo Festo <span class="fnote">[Rufus Festus, in Breviario. Libanius, in
Basilic.]</span>, durò
la stabilita pace sino ai suoi giorni,
cioè per quaranta anni, avendola rotta
i Persiani solamente verso il fine del
governo di Costantino, per riaver le
provincie cedute, siccome in fatti le
riebbero. Galerio per questa sì fortunata
campagna si gonfiò a dismisura; e,
siccome avvertì Lattanzio <span class="fnote">[Lactantius, de Mortib. Persec.]</span>, prese i
titoli fastosi di <i>Persico, Armeniaco, Medico</i>
<span class="pagenum"><a name="Page_1046" id="Page_1046"></a>[1046]</span>
e <i>Adiabenico</i>, quasichè egli avesse soggiogate
tutte quelle nazioni. Quel che è
più ridicolo, da lì innanzi egli affettò il
titolo di <i>figliuolo di Marte</i>, laonde Diocleziano
cominciò a temer forte di lui. Si
sa che nel presentare a Galerio le lettere
di esso Diocleziano col titolo consueto
di <i>Cesare</i>, più volte egli esclamò dicendo:
<i>E fin a quando io dovrò ricevere questo
solo titolo?</i> Potrebbe essere che nel presente
anno ancora Massimiano Augusto
e Costanzo Cloro Cesare riportassero
altre vittorie dal canto loro contra dei
Barbari; ma giacchè il tempo preciso
delle loro imprese non si può fissare,
parlerò dei loro fatti negli anni seguenti.
</p>

<hr />

<h2 class="hidden"><a name="CCXCVIII" id="CCXCVIII"></a>CCXCVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCXCVIII</span>. Indizione <span class="scp">I</span>.</td>
  </tr>
  <tr>
    <td><span class="sc">Marcellino</span> papa 3.</td>
  </tr>
  <tr>
    <td><span class="sc">Diocleziano</span> imperadore 15.</td>
  </tr>
  <tr>
    <td><span class="sc">Massimiano</span> imperadore 13.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Anicio Fausto</span> e <span class="sc">Virio Gallo</span>.
</p>

<p>
Così ho io descritto i nomi di questi
consoli, appoggiato a due iscrizioni che
si leggono nella mia Raccolta <span class="fnote">[Thesaurus Novus Inscript., pag 370.]</span>, senza
dare a <i>Fausto</i> il secondo consolato, come
alcuno ha tenuto; e con chiamare
il secondo console <i>Virio</i>, e non <i>Severo</i>,
come fa la Cronica Alessandrina. <i>Artorio
Massimo</i>, per attestato degli antichi cataloghi,
fu prefetto di Roma in questo
anno. Potrebbe essere che all'anno presente
appartenesse la guerra fatta da
Costanzo Cesare contra degli Alamanni.
Eusebio <span class="fnote">[Euseb., in Chron.]</span> la riferisce circa questi tempi.
Eutropio <span class="fnote">[Eutrop., in Breviar.]</span> e Zonara <span class="fnote">[Zonaras, in Annalibus.]</span> ne parlano
prima della guerra di Persia. Erano in
armi gli Alamanni, e con poderoso esercito
venuti alla volta di Langres nelle
Gallie, sorpresero in maniera Costanzo,
che fu forzato a ritirarsi precipitosamente
colle sue genti. Pervenuto a quella città,
vi trovò chiuse le porte, per timore che
<span class="pagenum"><a name="Page_1047" id="Page_1047"></a>[1047]</span>
v'entrassero i nemici. Se volle salvarsi,
gli convenne farsi tirar su per le mura
con delle corde. Ma raccolte in meno di
cinque ore tutte le sue milizie, coraggiosamente
uscì addosso ai nemici, li
sbaragliò, e ne fece restar freddi sul
campo sessantamila, come ha il testo
latino di Eusebio, Eutropio, Orosio <span class="fnote">[Orosius, lib. 7, cap. 25.]</span>
e Zonara. Ma chi è pratico delle guerre,
e sa che d'ordinario troppo da' parziali
s'ingrandiscono le vittorie, avrà ben
ragionevolmente dubbio, che invece di
sessantamila s'abbia a leggere sei mila,
come appunto sta nel testo greco di
Eusebio e di Teofane <span class="fnote">[Teophanes, in Chronico.]</span>. In questa battaglia
restò ferito Costanzo. Eutropio
dopo sì gloriosa vittoria seguita a dire
che Massimiano Augusto nell'Africa
terminò la guerra contro ai Quinquegenziani
con averli domati, e costretti
a chieder pace, ch'egli loro non negò.
</p>

<hr />

<h2 class="hidden"><a name="CCXCIX" id="CCXCIX"></a>CCXCIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCXCIX</span>. Indizione <span class="scp">II</span>.</td>
  </tr>
  <tr>
    <td><span class="sc">Marcellino</span> papa 4.</td>
  </tr>
  <tr>
    <td><span class="sc">Diocleziano</span> imperadore 16.</td>
  </tr>
  <tr>
    <td><span class="sc">Massimiano</span> imperadore 14.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Aurelio Valerio Diocleziano Augusto</span>
per la settima volta e <span class="sc">Marco Aurelio
Valerio Massimiano Augusto</span> per
la sesta.
</p>

<p>
Fu in quest'anno esercitata la prefettura
di Roma da <i>Anicio Fausto</i>. Da
che Diocleziano Augusto ebbe scelto per
sè il governo dell'Oriente, per l'affetto
da lui preso a quel soggiorno, si diede
ad abbellir di nuove fabbriche l'insigne
città di Antiochia, cioè la Roma di quelle
contrade; ma specialmente v'attese
da che ebbe ricuperato l'Egitto, e terminata
felicemente la guerra co' Persiani,
per essere succeduta un'invidiabil pace.
Giovanni Malala <span class="fnote">[Joannes Malala, in Chronogr.]</span>, siccome di patria
Antiocheno, merita ben qualche fede,
allorchè descrive le sontuose opere di
<span class="pagenum"><a name="Page_1048" id="Page_1048"></a>[1048]</span>
lui in ornamento d'Antiochia, e per sicurezza
delle frontiere romane. Scrive
egli dunque che in quella città fabbricò
un vasto palazzo, di cui già avea Gallieno
gittati i fondamenti, siccome ancora
un bagno pubblico vicino al circo, a cui
diede il nome di terme diocleziane. Furono
ancora, d'ordine suo, fabbricati i
pubblici granai, per riporvi i grani, con
regolar le misure del frumento e delle
altre cose venali, affinchè i mercatanti
non venissero danneggiati dai soldati.
Inoltre fabbricò nel luogo di Dafne lo
stadio, acciocchè ivi dopo i giuochi olimpici
si coronassero i vincitori. Quivi
ancora eresse i templi di Giove Olimpico,
di Apolline e di Nemesi, incrostandoli
di marmi pellegrini. Parimente fabbricò
sotterra un tempio ad Ecate, al quale si
scendeva per trecento sessantacinque
gradini; e in Dafne un palazzo, dove
potessero alloggiar gl'imperadori andando
colà, quando in addietro stavano sotto
le tende. Quivi pure, siccome ancora in
Edessa e in Damasco, dispose botteghe,
per lavorarvi ogni sorta d'armi ad uso
della guerra, e per impedir le frequenti
scorrerie degli Arabi. Oltre a ciò, in
Antiochia da' fondamenti eresse una
zecca, e fra alcuni altri bagni uno, a cui
diede il nome di senatorio. Nè questo
bastò al suo magnifico genio. Si applicò
ancora ad alzar castella e fortezze ai
confini, mettendo guarnigioni di soldati
dappertutto; e valenti capitani per custodir
quelle frontiere. Abbiamo confermata
da Ammiano <span class="fnote">[Ammianus, lib. 23, cap. 11.]</span> questa diligenza
di Diocleziano, siccome ancora da Procopio <span class="fnote">[Procop., de Ædicti., lib. 1, cap. 6.]</span>,
i quali scrivono aver egli specialmente
fortificato di mura e di torri il
castello di Cercusio, o sia Circesio, nella
Mesopotamia. L'autore <span class="fnote">[Eumen., Orat. de Schol. restaurand.]</span> inoltre della
orazione pel ristoramento delle scuole
in Autun, parla di varie città già deserte,
e divenute covili di fiere, le quali dalla
diligenza degli Augusti e Cesari di questi
<span class="pagenum"><a name="Page_1049" id="Page_1049"></a>[1049]</span>
tempi erano state rimesse io buono stato
e popolate. Fa egli eziandio menzione
delle fortezze alzate al Reno, al Danubio,
all'Eufrate per guardia del paese romano.
Se vogliamo stare alla testimonianza di
Idacio <span class="fnote">[Idacius, in Fastis.]</span>, ebbe Massimiano Augusto
guerra in quest'anno coi Marcomanni,
popoli della Germania, e fracassò le loro
squadre: della qual vittoria fecero anche
menzione Eutropio <span class="fnote">[Eutrop., in Breviar.]</span> ed Aurelio
Vittore <span class="fnote">[Aurelius Victor, in Epitome.]</span>.
</p>

<hr />

<h2 class="hidden"><a name="CCC" id="CCC"></a>CCC</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCC</span>. Indizione <span class="scp">III</span>.</td>
  </tr>
  <tr>
    <td><span class="sc">Marcellino</span> papa 5.</td>
  </tr>
  <tr>
    <td><span class="sc">Diocleziano</span> imperadore 17.</td>
  </tr>
  <tr>
    <td><span class="sc">Massimiano</span> imperatore 15.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Valerio Costanzo Cesare</span> per la
terza volta e <span class="sc">Caio Valerio Galerio
Massimiano Cesare</span> per la terza.
</p>

<p>
L'essere nominato <i>Costanzo</i> Cesare
ne' Fasti prima di <i>Galerio</i>, avvalora l'opinion
di coloro che gli attribuiscono
la preminenza, allorchè egli fu eletto
Cesare. <i>Appio Pompeo Faustino</i>, secondo
gli antichi Cataloghi <span class="fnote">[Panvin., in Fastis Consul.]</span>, esercitò in
quest'anno la prefettura di Roma. Alcune
leggi, che si possono riferire all'anno
presente, ci fan vedere Diocleziano
dimorante in questi tempi nelle città
della Tracia e dell'Illirico, e massimamente
a Sirmio. Il dirsi poi da Eutropio <span class="fnote">[Eutrop., in Breviario.]</span>
che dopo la guerra persiana furono
vinti i Sarmati, e domati i popoli
Carpi e Bastarni, se veramente riguardasse
l'anno presente, ci farebbe intendere
perchè Diocleziano si trattenesse
in quelle parti della giurisdizion di Galerio,
cioè per secondare le di lui militari
imprese contra di que' Barbari. Ma
per conto de' Carpi e Bastarni, la Cronica
d'Eusebio <span class="fnote">[Eusebius, in Chron.]</span> ce li rappresenta molto
prima soggiogati, e trasportati ad abitar
<span class="pagenum"><a name="Page_1050" id="Page_1050"></a>[1050]</span>
nelle provincie romane. Parla il medesimo
Eusebio delle terme diocleziane che
si cominciarono a fabbricare (secondochè
crede il padre Pagi) <span class="fnote">[Pagius, Crit. Baron.]</span> circa questi
tempi in Roma, e furono poi compiute
da Costantino; fabbrica di maravigliosa
mole, di cui son da vedere gli scrittori
che hanno illustrato Roma antica. Similmente
Massimiano Erculio Augusto
si applicò ad edificar le terme massimiane
in Cartagine. Frequentissimo in
questi secoli era dappertutto l'uso dei
bagni, che pure troviamo da sì lungo
tempo dismesso per quasi tutta l'Europa.
</p>

<hr />

<h2 class="hidden"><a name="CCCI" id="CCCI"></a>CCCI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCCI</span>. Indizione <span class="scp">IV</span>.</td>
  </tr>
  <tr>
    <td><span class="sc">Marcellino</span> papa 6.</td>
  </tr>
  <tr>
    <td><span class="sc">Diocleziano</span> imperadore 18.</td>
  </tr>
  <tr>
    <td><span class="sc">Massimiano</span> imperadore 16.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Tiziano</span> per la seconda volta e
<span class="sc">Nepoziano</span>.
</p>

<p>
Si parla in un'iscrizione pubblicata
dal Fabretti <span class="fnote">[Fabrettus, Inscript., pag. 208.]</span> di un <i>Tito Flavio Postumio
Tiziano console</i>. Egli da me è creduto
quegli stesso che in quest'anno
procedette console, perciocchè noi vedremo
all'anno 505 <i>Postumio Tiziano</i>
prefetto di Roma. Per l'anno presente
quella prefettura fu data ad <i>Elio Dionisio</i>.
Eusebio <span class="fnote">[Euseb., in Chron.]</span> riferisce un orribil tremuoto
che in questi tempi si fece sentire
in Sidone e Tiro, colla rovina di moltissimi
edifizii, ed oppressione di popolo
innumerabile. Quali imprese in questi
tempi facesse Costanzo Cloro Cesare
nelle Gallie, non sappiam dirlo, nè a
qual anno appartenga il raccontarsi da
Eumenio <span class="fnote">[Eumenes, Panegyric. Const.]</span>, nel panegirico a Costantino
Augusto, che Costanzo suo padre nei
campi di Vindone, creduto oggidì un
luogo nel cantone di Berna, fece una
grande strage di nemici. Oltre a ciò,
<span class="pagenum"><a name="Page_1051" id="Page_1051"></a>[1051]</span>
essendo passata una sterminata moltitudine
di nazioni germaniche col benefizio
del ghiaccio nella grande isola formata
dal Reno, cioè nella Batavia, allo
improvviso scioltosi il ghiaccio, restò ivi
di maniera ristretta, che fu obbligata a
rendersi prigioniera a Costanzo. Non è
improbabile che verso questi tempi un
tal fatto accadesse.
</p>

<hr />

<h2 class="hidden"><a name="CCCII" id="CCCII"></a>CCCII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCCII</span>. Indizione <span class="scp">V</span>.</td>
  </tr>
  <tr>
    <td><span class="sc">Marcellino</span> papa 7.</td>
  </tr>
  <tr>
    <td><span class="sc">Diocleziano</span> imperadore 19.</td>
  </tr>
  <tr>
    <td><span class="sc">Massimiano</span> imperadore 17.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Valerio Costanzo Cesare</span> per la
quarta volta e <span class="sc">Caio Valerio Massimiano
Cesare</span> per la quarta.
</p>

<p>
<i>Nummio Tosco</i> esercitò in quest'anno
la carica di prefetto di Roma. Gran
carestia si patì in Oriente, ed arrivò ad
una esorbitanza il prezzo de' grani <span class="fnote">[Idacius, in Fastis. Lactantius, de Mort.
Persecut., cap. 7.]</span>.
Nel ripiego che prese in tal congiuntura
Diocleziano, si desiderò la prudenza;
imperciocchè ordinò che ad un prezzo
mediocre si vendesse il grano: dal che
venne che i mercanti non ne vendevano
più, nè faceano venirne da lontani paesi:
sicchè crebbe di lunga mano la penuria
e la fame, e succederono sedizioni ed
ammazzamenti, con essere in fine costretto
l'imperadore a levar quella tassa, e
a lasciare che il mondo per questo conto
si governasse da sè stesso. Può essere
che tale carestia si stendesse anche allo
Egitto, paese per altro scelto a pascere
gli altri coll'abbondanza sua. Certamente
abbiamo dalla Cronica di Alessandria <span class="fnote">[Chron. Alexandrin.]</span>
e da Procopio <span class="fnote">[Procop., in Histor. arc.]</span> che Diocleziano
assegnò alcuni milioni di misure
di grano, da darsi annualmente in dono
ai poveri di quel paese, con distribuirlo
per famiglie: liberalità che durò sino ai
tempi di Giustiniano Augusto, e sotto di
<span class="pagenum"><a name="Page_1052" id="Page_1052"></a>[1052]</span>
lui cessò. Abbiamo da Aurelio Vittore <span class="fnote">[Aurelius Victor, in Epitome.]</span>
che furono dai due Augusti pubblicate
delle giustissime leggi per la quiete pubblica
e buono stato delle città, e sopra
tutto fu abolito l'uffizio dei frumentarii,
cioè di spie, ossia d'inspettori, che si
mandavano nelle provincie per indagare
se v'erano movimenti, abusi e doglianze.
Sembra che sul principio un tal impiego
fosse onorevole, e ne ridondasse buon
utile al pubblico, perchè, informati gli
Augusti dei disordini occorrenti, vi rimediavano.
Ma nel progresso del tempo,
giusta il costume delle umane cose, il
buon istituto degenerò in una vera peste;
perchè costoro, con inventar mille false
accuse, assassinavano chiunque lor non
piaceva, o non si comperava la loro amicizia;
e facendo paura anche ai più
lontani, mettevano in contribuzione tutti
i paesi. Inoltre buoni regolamenti furono
fatti per mantenere l'abbondanza de' viveri
in Roma, e perchè puntualmente fossero
pagate le milizie e promosse le persone
meritevoli, e gastigati i malfattori. Finalmente
si continuò a cingere di belle e
forti mura la città di Roma, e ad abbellir
l'altre città con delle nuove e magnifiche
fabbriche: il che particolarmente
fu fatto in Cartagine, Nicomedia e Milano.
Fra gli altri suntuosi edificii Massimiano
Erculio Augusto in questa ultima
città fece fabbricar le terme, o vogliam
dire i bagni, che presero la denominazione
da lui. Ne fa menzione Ausonio <span class="fnote">[Ausonius, de Urbibus.]</span>
nella descrizion delle primarie città. Non
si può negare, v'erano motivi per poter
appellar felice allora lo stato dell'imperio
romano; ma, siccome aggiugne
lo stesso Aurelio Vittore, neppure allora
mancavano pubblici guai e sconcerti.
La nefanda libidine di Massimiano Erculio
Augusto cagionava non pochi lamenti,
non perdonando egli neppure agli
ostaggi; e Diocleziano, per non isconciar
la quiete e gl'interessi suoi proprii, nè
<span class="pagenum"><a name="Page_1053" id="Page_1053"></a>[1053]</span>
rompere la concordia con esso Massimiano
e con Galerio Cesare, chiudeva
gli occhi, lasciando far loro quanto volevano
d'ingiustizie e prepotenze. Peggio
ancora operò nell'anno seguente,
come fra poco vedremo.
</p>

<hr />

<h2 class="hidden"><a name="CCCIII" id="CCCIII"></a>CCCIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCCIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Marcellino</span> papa 8.</td>
  </tr>
  <tr>
    <td><span class="sc">Diocleziano</span> imperadore 20.</td>
  </tr>
  <tr>
    <td><span class="sc">Massimiano</span> imperadore 18.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Aurelio Valerio Diocleziano Augusto</span>
per l'ottava volta e <span class="sc">Marco Aurelio
Valerio Massimiano Augusto</span> per
la settima.
</p>

<p>
L'uffizio di prefetto di Roma fu appoggiato
a <i>Giunio Tiberiano</i> <span class="fnote">[Bucherius, de Cyclo.]</span> in questo
anno; anno non so s'io dica di funesta,
oppur di gloriosa memoria alla religione
cristiana. Funesto, perchè in esso fu mossa
la più orrida persecuzione che mai patisse
in addietro la fede di Cristo; glorioso,
perchè questa fede si mirò sostenuta da
innumerabili campioni sprezzatori dei
tormenti e della morte, e che col loro
martirio accrebbero i cittadini al cielo <span class="fnote">[Euseb., Hist. Eccl., lib. 8, c. 1, et in Chron.]</span>.
Per testimonianza di Lattanzio <span class="fnote">[Lactantius, de Mortib. Persecutor., cap. 9
et 10.]</span>,
fin l'anno di Cristo 298, perchè
nel sagrificare agli idoli niun segno
si vedeva nelle viscere delle vittime
per predir l'avvenire, come si figurarono
i troppo crudeli pagani, gli aruspici attribuirono
questo sconcerto al sospetto
o alla certezza che fosse presente qualche
cristiano. Allora Diocleziano in collera
ordinò che non solamente tutte le
persone di corte, fra le quali non poche
professavano la religione cristiana, ma
anche i soldati per le provincie sagrificassero
agl'idoli, sotto pena d'essere
flagellati e cassati. Alcuni pochi per questo
ordine sostennero anche la morte,
ma per allora gran rumore non si fece.
<span class="pagenum"><a name="Page_1054" id="Page_1054"></a>[1054]</span>
Avvenne che Diocleziano Augusto e Galerio
Cesare suo genero unitamente
passarono il verno di quest'anno nella
Bitinia, nella città di Nicomedia. In quei
tempi, come confessa Eusebio, per la lunga
pace s'era bensì in mirabil forma dilatata
la religion di Cristo, coll'erezion
d'infiniti templi nelle stesse città per
tutte le provincie romane; ed innumerabil
popolo era già divenuto quello degli
adoratori della croce per l'Oriente e
per l'Occidente. Ma il loglio era anche
col grano; già fra gli stessi cristiani
s'udivano eresie, si mirava l'invidia, la
frode, la simulazione e l'ipocrisia cresciuta
fra loro. E fino i vescovi mal d'accordo
insieme disputavano di precedenze,
l'un mormorando dell'altro, con giugnere
poi le lor gregge ad ingiurie e sedizioni,
e a dimenticare i doveri e i bei
documenti di sì santa religione. Giacchè
niun pensava a placar Dio, volle Dio farli
ravvedere, volle con leggier braccio gastigar
le loro negligenze, lasciando che i
pagani sfogassero l'antico lor odio contra
del suo popolo eletto <span class="fnote">[Lactantius, de Mort. Persecutor., cap. 9
et 10.]</span>. Galerio Cesare
quegli fu che accese il fuoco. Costui
da sua madre, donna di villa, asprissima
nemica de' cristiani, imparò ad abborrirli,
e ne avea ben dati in addietro dei
fieri segni; ma in quest'anno decretò
di sterminarli affatto. Trovandosi egli
dunque in Nicomedia col suocero Diocleziano,
quando ognuno credeva che amendue
per tutto il verno trattassero in secreti
colloqui dei più importanti affari di
stato, si venne a sapere che la sola rovina
de' cristiani si maneggiava ne' lor
gabinetti. Galerio, dissi, era l'ardente
promotore di quest'empia impresa. Diocleziano
fece quanta difesa potè, dicendo
che pericolosa cosa era l'inquietar tutto il
mondo romano; e che a nulla avrebbe
servito, perchè i cristiani erano usati a
sofferir la morte per tener salda la lor religione;
e che, per conseguente, sarebbe
bastato il solamente vietarla ai cortigiani
<span class="pagenum"><a name="Page_1055" id="Page_1055"></a>[1055]</span>
e soldati. Fece istanza Galerio che si
udisse il parer d'alcuni uffiziali della
corte e dalla milizia. Costoro aderirono
tutti a Galerio. Volle parimente
Diocleziano udir sopra ciò gli oracoli
dei suoi dii e dei sacerdoti gentili. Senza
che io lo dica, ognuno concepisce qual
dovette essere la loro risposta. Fu dunque
stabilito di dar all'armi contra dei
professori della fede di Cristo; e Galerio
pretendeva che eglino si avessero da
bruciar vivi; ma Diocleziano per allora
solamente accordò che senza sangue si
procedesse contra di loro.
</p>

<p>
Diedesi principio a questa lagrimevol
tragedia, per attestato di Lattanzio, nel
dì 25 di febbraio dell'anno presente, in
cui il prefetto del pretorio con una man
di soldati si portò alla chiesa di Nicomedia,
posta sopra una eminenza in
faccia al palazzo imperiale. Rotte le porte,
si cercò invano la figura del Dio adorato
dai cristiani. Vi si trovavano bensì
le sacre scritture, che furono tosto bruciate,
e dato il saccheggio a tutti gli arredi
e vasi sacri. Stavano intanto i due principi
alla finestra, da cui si mirava la chiesa,
disputando fra loro, perchè Galerio
insisteva che se le desse il fuoco, ma con
prevalere la volontà di Diocleziano, che
quel tempio si demolisse, per non esporre
al manifesto pericolo d'incendio le
case contigue. Restò in poche ore pienamente
eseguito il decreto, e nel dì seguente
si vide pubblicato un editto <span class="fnote">[Euseb., Histor. Eccles., lib. 8, cap. 2.]</span>,
con cui si ordinava l'abbattere sino ai
fondamenti tutte le chiese dei cristiani,
il dar alle fiamme tutti i lor sacri libri,
con dichiarar infame ogni persona nobile,
e schiavo ciascun della plebe che non
rinunziasse alla religion di Cristo. Tale
sul principio fu l'imperial editto, a cui
poscia fu aggiunto che si dovessero cercar
tutti i vescovi, ed obbligarli a sagrificare
ai falsi dii. Finalmente si arrivò a praticare
i tormenti e le scuri; onde poi venne
tanta copia di martiri che illustrarono
la fede di Gesù Cristo, e servirono
<span class="pagenum"><a name="Page_1056" id="Page_1056"></a>[1056]</span>
col loro sangue a maggiormente assodarla
e a renderla trionfante nel mondo.
Poco dopo la pubblicazion di questo editto
si attaccò il fuoco due volte al palazzo
di Nicomedia <span class="fnote">[Lactantius, de Mortib. Persecut., cap. 14.]</span>, dove abitavano Diocleziano
e Galerio, e bruciò buona parte.
Costantino, che fu poscia Augusto, e si
trovava allora in quella città, in una sua
orazione <span class="fnote">[Constantinus, in Oration. apud Eusebium.]</span> ne attribuisce la cagione ad
un fulmine e fuoco del cielo. Lattanzio
tenne, all'incontro, per certo che autor
di quell'incendio fosse lo stesso Galerio
Cesare, par incolparne poscia i cristiani,
e maggiormente irritar Diocleziano contra
di loro, siccome avvenne. Non aspetti
da me il lettore altro racconto di questa
famosa terribil persecuzione del popolo
cristiano, dovendosi prendere la
serie della medesima da Eusebio <span class="fnote">[Euseb., Histor. Eccles., lib. 8.]</span>, dal
cardinal Baronio <span class="fnote">[Baronius, in Annalib.]</span>, dal Tillemont <span class="fnote">[Tillemont, Mémoires des Empereurs.]</span>,
dagli Atti dei santi del Bollando <span class="fnote">[Acta Sanctorum Bolland.]</span>, in
una parola dalla Storia ecclesiastica.
</p>

<p>
Circa questi tempi, per quanto si
raccoglie da Eusebio <span class="fnote">[Eusebius, lib. eod., cap. 6.]</span>, tentarono alcuni
di farsi imperadori nella Melitene, provincia
dell'Armenia, e nella Soria. Di
tali movimenti altro non sappiamo se non
ciò che il Valerio osservò presso Libanio
sofista <span class="fnote">[Liban., Oration. 14 et 15.]</span>: cioè che un certo Eugenio
capitano di cinquecento soldati in Seleucia
fu forzato dai medesimi a prendere
la porpora, perchè non poteano più reggere
alle fatiche loro imposte di nettare
il porto di quella città. S'avvisò egli di
occupare Antiochia, ed ebbe anche la
fortuna di entrarvi con quel pugno di gente;
ma sollevatosi contra di lui il popolo
d'essa città, non passò la notte che tutti
quei masnadieri furono morti o presi. La
bella ricompensa che per questo atto di
fedeltà ebbero gli Antiocheni da Diocleziano,
fu che i principali uffiziali delle
<span class="pagenum"><a name="Page_1057" id="Page_1057"></a>[1057]</span>
città d'Antiochia e Seleucia furono
condannati a morte senza forma di processo
e senza concedere loro le difese.
Questo atto di detestabil crudeltà rendè sì
odioso per tutta la Soria il nome di Diocleziano,
che anche novanta anni dappoi,
cioè ai tempi di Libanio, il cui avolo
paterno fra gli altri perdè allora la vita,
con orrore si pronunziava il suo nome.
Abbiamo poi da Lattanzio <span class="fnote">[Lactantius, de Mortib. Persecut., cap. 17.]</span> che Diocleziano
si portò a Roma in quest'anno
per celebrarvi i vicennali, che cadevano
nel dì 20 di novembre. Hanno disputato
intorno a questo passo il padre Pagi <span class="fnote">[Pagius, Critic. Baron. ad annum 298.]</span>,
il Tillemont <span class="fnote">[Tillemont, Mémoires des Empereurs.]</span> ed altri, cercando quai vicennali
si debbano qui intendere, e come
cadessero questi in quel giorno. Non entrerò
io in sì fatti litigii, e solamente dirò
che oggidì son d'accordo i letterati in
credere celebrato in quest'anno, e non
già nel precedente, come porta il testo
della Cronica di Eusebio <span class="fnote">[Eusebius, in Chronic.]</span>, il trionfo
romano d'esso Diocleziano, al quale, per
attestato d'un antico panegirista <span class="fnote">[Incertus, in Paneg. Max. et Const., cap. 8.]</span>, intervenne
anche Massimiano Augusto,
siccome partecipe delle vittorie fin qui riportate
contro ai nemici del romano imperio.
Con ciò che abbiam detto di sopra
all'anno 297 della pace seguita col re di
Persia, secondo la riguardevol autorità
di Pietro Patrizio <span class="fnote">[Petrus Patricius, de Legation., tom. I Hist. Byzant.]</span>, pare che s'accordi ciò
che lasciarono scritto il suddetto Eusebio
ed Eutropio <span class="fnote">[Eutrop., in Breviario.]</span>: cioè che davanti al
cocchio trionfale furono condotte le mogli,
le sorelle o i figliuoli di Narse re di Persia,
i quali già dicemmo restituiti molto prima.
Si può verisimilmente credere che solamente
in figura, ma non già in verità,
comparissero in quel trionfo le principesse
e i principi suddetti. Parla ancora
Eutropio di sontuosi conviti dati in questa
occasione da Diocleziano, ma non già di
<span class="pagenum"><a name="Page_1058" id="Page_1058"></a>[1058]</span>
solenni giuochi, siccome costumarono i
precedenti Augusti; perchè egli, studiando
il più che potea, il risparmio, si rideva di
Caro e d'altri suoi predecessori, che, secondo
lui, scialacquavano il danaro nella
vanità di quegli spettacoli <span class="fnote">[Lactantius, de Mortib. Persecut., cap. 17.]</span>. Uscirono
perciò contra di lui varie pasquinate in
Roma; e non potendo egli sofferire cotanta
libertà ed insolenza, giudicò meglio
di ritirarsi da Roma, e di andarsene a
Ravenna verso il fine dell'anno, senza
voler aspettare il primo dì dell'anno seguente,
in cui egli dovea entrar console
per la nona volta. Ma essendo la stagione
assai scomoda a cagion del freddo e delle
pioggie, egli contrasse nel viaggio delle
febbri, leggiere sì, ma nondimeno costanti,
che l'obbligarono sempre ad andare
in lettiga. I cristiani, allora vessati
in ogni parte, cominciarono a conoscere
la mano di Dio contra di questo lor persecutore.
Dissi in ogni parte; ma se n'ha
da eccettuare il paese governato da Costanzo
Cesare, cioè la Gallia; imperciocchè,
per attestato di Lattanzio <span class="fnote">[Idem, cap. 15.]</span>,
essendo quel principe amorevolissimo
verso i cristiani, ed estimatore delle lor
virtù, volle bensì, per non comparir discorde
da Diocleziano capo dell'imperio,
che fossero atterrate le lor chiese, ma che
niun danno o molestia venisse inferita alle
persone. Anzi, se dice vero Eusebio <span class="fnote">[Euseb., Hist. Eccl., lib. 7. cap. 13.]</span>,
furono anche salve le chiese nel paese di
sua giurisdizione; o se pur ne furono distrutte
alcune, ciò provenne dal furor dei
pagani, ma non da comandamento alcuno
di Costanzo. Come poi si dica che non
mancassero anche alla Gallia i suoi martiri,
bollendo la persecuzione suddetta, è
da vedere il padre Pagi all'anno presente.
Abbiamo poi dal sopra citato Lattanzio <span class="fnote">[Lactantius, cap. 38.]</span>
che nel tempo dei vicennali una
nazion di Barbari, cacciata dai Goti, si
rifugiò sotto l'ali di Massimiano Augusto,
<span class="pagenum"><a name="Page_1059" id="Page_1059"></a>[1059]</span>
la qual poi presa nelle guardie da Galerio,
e indi da Massimino, in vece di servire
ai Romani, li signoreggiò e calpestò
col tempo.
</p>

<hr />

<h2 class="hidden"><a name="CCCIV" id="CCCIV"></a>CCCIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCCIV</span>. Indizione <span class="scp">VII</span>.</td>
  </tr>
  <tr>
    <td><span class="sc">Marcellino</span> papa 9.</td>
  </tr>
  <tr>
    <td><span class="sc">Diocleziano</span> imperadore 21.</td>
  </tr>
  <tr>
    <td><span class="sc">Massimiano</span> imperadore 19.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Aurelio Valerio Diocleziano Augusto</span>
per la nona volta e <span class="sc">Marco Aurelio
Valerio Massimiano Augusto</span> per
la ottava.
</p>

<p>
Prefetto di Roma noi troviamo nell'anno
presente <i>Araclio Ruffino</i>. Appena
ebbe principio la persecuzion decretata
da Diocleziano e Massimiano Augusti,
e da Galerio Cesare contro i seguaci
della religion cristiana, che nello stesso
tempo l'ira di Dio cominciò a farsi sentire
sopra questi persecutori, che crudelmente
spargevano il sangue de' giusti;
di modo che svanì ogni lor pace e grandezza;
e l'imperio romano, già ridotto
ad un florido stato, tornò ad essere un
caos di rivoluzioni e calamità. Già dicemmo
che il capo de' persecutori predetti,
cioè Diocleziano, caduto infermo
nell'anno precedente, era venuto a
Ravenna. Quivi stando, procedette console
per la nona volta nelle calende di
gennaio, e per isperanza di ricuperar la
salute, vi si fermò tutta la state. Ma
veggendo che il male, in vece di prendere
buona piega, sembrava che peggiorasse,
determinò di passare all'aria più
salutevole della Tracia; e tanto più perchè
gli premeva di dedicare il circo che
egli avea fatto fabbricare a Nicomedia.
Facevansi intanto dappertutto preghiere
ai sordi dii del paganesimo per la conservazion
<span class="pagenum"><a name="Page_1060" id="Page_1060"></a>[1060]</span>
della sua vita. Per la Venezia,
per l'Illirico e per le rive del Danubio,
arrivò egli finalmente a Nicomedia, dove
da tal languidezza fu oppresso, che nel
dì 13 di dicembre corse voce di sua
morte: il che riempiè tutta la corte di
lagrime e di sospetti, e per la città si
giunse fino a dire che era stata data
sepoltura al suo corpo. Ma egli viveva,
con tale indebolimento nondimeno di
cervello, che di tanto in tanto delirava;
e quantunque non mancassero persone,
le quali l'attestavano vivo, pure non
pochi sospettavano che si tenesse occulta
la sua morte per dar tempo a
Galerio Cesare di venire, e d'impedire
che i soldati non facessero delle novità.
Ma noi nulla sappiamo delle azioni di
Galerio in quest'anno. Quanto a Massimiano
Erculio Augusto, si ricava da
un antico panegirico <span class="fnote">[Incertus, in Panegyr. Maximian. et Constant.,
cap. 8.]</span> ch'egli, essendo
console per l'ottava volta, soggiornò
non poco in Roma. Secondo la Cronica
di Damaso <span class="fnote">[Anastas. Bibliothec.]</span>, <i>Marcellino</i>, romano pontefice,
terminò in quest'anno il corso di
sua vita, alcuni han creduto col martirio,
ma senza addurne valevoli pruove.
Anche negli antichi secoli sparsero voce
i Donatisti ch'egli nella persecuzione
si lasciasse vincere dalla paura, e sacrificasse
agl'idoli: laonde fu poi formata
una leggenda, in cui si rappresentava la
di lui caduta, e poi la penitenza, con
altre favole, alle quali l'erudizione degli
ultimi secoli ha tagliato affatto le
gambe, certo ora essendo che questo
pontefice fu esente da quel reato. La
fierezza poi della persecuzione cagion fu
che la sedia di San Pietro stesse vacante
per tre anni, non arrischiandosi alcuno
ad empierla, perchè il furor de' pagani
spezialmente si scaricava sopra i pastori
della Chiesa di Dio.
</p>

<p>
<span class="pagenum"><a name="Page_1061" id="Page_1061"></a>[1061]</span>
</p>

<hr />

<h2 class="hidden"><a name="CCCV" id="CCCV"></a>CCCV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCCV</span>. Indizione <span class="scp">VIII</span>.</td>
  </tr>
  <tr>
    <td><span class="sc">Sede pontificia</span> vacante.</td>
  </tr>
  <tr>
    <td><span class="sc">Costanzo</span> imperadore 1.</td>
  </tr>
  <tr>
    <td><span class="sc">Galerio Massimiano</span> imper. 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Valerio Costanzo Cesare</span> per la
quinta volta e <span class="sc">Caio Galerio Valerio
Massimiano Cesare</span> per la quinta.
</p>

<p>
Restò appoggiata nell'anno presente
la prefettura di Roma a <i>Postumio Tiziano</i>.
Seguitava intanto Diocleziano Augusto
il soggiorno suo in Nicomedia,
sempre infermo; se non che nel dì primo
di marzo fece forza a sè stesso <span class="fnote">[Lactantius, de Mort. Persecutor., cap. 17.]</span>, ed
uscì il meglio che potè fuori del palazzo
per farsi vedere al popolo, ma sì
contraffatto pel male, che appena si
riconosceva quel desso, e in certi tempi
ancora si osservava in lui qualche alienazione
di mente. Da lì a poco sopraggiunse
Galieno Cesare a visitarlo, non
già per seco rallegrarsi della ricuperata
salute, ma per esortarlo, anzi forzarlo
a rinunziare all'imperio. Già aveva egli
tenuto un simile ragionamento a Massimiano
Erculio imperadore, adoperando
parole di gran polso, cioè minacciandolo
di una guerra civile, se non deponeva
in sue mani il governo. Ora egli sulle
prime si studiò con buone maniere di
tirare il suocero Diocleziano a' suoi voleri,
rappresentandogli l'età avanzata,
l'infermità e l'inabilità a più governar
popoli, e mettendogli innanzi agli occhi
l'esempio di Nerva Augusto. Al che
rispondeva Diocleziano, essere cosa
indecente che chi era stato sul trono, si
avesse a ridurre ad una vita umile e
privata; e ciò anche pericoloso, per aver
egli disgustato assaissime persone. Nè
valere l'esempio di Nerva, perchè egli sino
alla morte ritenne il suo grado. Che se
pur Galerio bramava di alzarsi, tanto a
lui quanto a Costanzo Cloro si conferirebbe
il titolo d'Augusto. Ma Galerio,
dopo aver replicato che, in far quattro
<span class="pagenum"><a name="Page_1062" id="Page_1062"></a>[1062]</span>
imperadori, si sconcerterebbe la forma
del governo introdotto dal medesimo
Diocleziano, preso un tuono alto di voce,
aggiunse, che s'egli non voleva cedere,
sarebbe sua cura di provvedervi,
perchè certo non voleva più far sì bassa
figura, stanco della dura vita di quindici
anni menata nell'Illirico sempre in armi
contra de' Barbari, quando altri godevano
le delizie in paesi migliori e tranquilli.
Diocleziano infermo, e che già
avea ricevuto lettere di Massimiano
coll'avviso di somiglianti minaccie a lui
fatte da Galerio, e colla notizia che costui
andava a questo fine sempre più
ingrossando l'esercito proprio; allora
colle lagrime agli occhi si diede per vinto,
e restarono d'accordo tanto egli
che Massimiano di deporre l'imperio.
Si passò dunque a trattare dell'elezion
di due Cesari. Proponeva Diocleziano
che tal dignità si conferisse a Costantino
figlio di Costanzo, e a <i>Massenzio</i> figlio
di Massimiano. Amendue li rigettò l'orgoglioso
Galerio, con dire che Massenzio
era troppo pien di vizii, benchè genero
suo; Costantino troppo pien di virtù ed
amato dalle milizie; e che niun d'essi
presterebbe a lui l'ubbidienza dovuta;
laddove egli voleva persone che facessero
a modo suo. <i>Ma e chi si farà?</i> disse
allora Diocleziano. Rispose Galerio che
promoverebbe <i>Severo</i> e <i>Daia</i>, ossia <i>Daza</i>,
figliuolo d'una sua sorella, ed appellato
poco innanzi <i>Massimino</i>, amendue nativi
dell'Illirico. Al nome di <i>Severo</i> replicò
Diocleziano: <i>Quel ballerino? quell'ubbriacone,
che fa di notte giorno, e di
giorno notte? &mdash; Quello appunto, seguitò a
dir Galerio, perchè egli sa onoratamente
governar le milizie.</i> Bisognò che Diocleziano
abbassasse la testa, e si accomodasse
ai voleri dell'altero suo genero.
Altro dunque non restò a Diocleziano
che di concertare per via di lettere con
Massimiano la maniera e il giorno di
rinunziare l'imperio, e di dar la porpora
ai due stabiliti Cesari, benchè l'insolenza
di Galerio, prima anche di parlare
<span class="pagenum"><a name="Page_1063" id="Page_1063"></a>[1063]</span>
a Diocleziano, era giunta ad inviar Severo
ad esso Massimiano, con fargli
istanza della porpora cesarea.
</p>

<p>
Venne il dì primo di maggio, cioè il
giorno concertato per far la rinunzia
suddetta <span class="fnote">[Lactantius, de Mortib. Persecut., cap. 19.]</span>. Comparve <i>Diocleziano</i> in
un luogo Ire miglia lungi da Nicomedia,
dove già lo stesso Galerio molti anni
prima era stato creato Cesare. Quivi
alzato si mirava un trono, quivi era
disposta in ordinanza la corte ed armata
tutta. Costantino anch'egli, siccome
tribuno di prima riga, v'intervenne, e
gli occhi di tutti stavano rivolti verso di
lui, sperando, anzi tenendo per fermo
che sarebbe egli l'eletto per la cesarea
dignità: quand'ecco Diocleziano, dopo
aver colle lagrime agli occhi confessata
h sua inabilità e il bisogno di riposo, e
dichiarati i due nuovi Augusti <i>Costanzo
Cloro</i> e <i>Galerio Massimino</i>, pronunzia
Cesari <i>Severo</i> e <i>Massimino</i>. Stupefatti i
soldati, cominciarono a guardarsi l'un
l'altro, con chiedere se forse si fosse
mutato il nome a Costantino. In questo
mentre Galerio fece venire innanzi <i>Daia</i>,
chiamato <i>Massimino</i>: e Diocleziano, cavatasi
di dosso la porpora, con essa ne
vestì il novello Cesare: cioè chi cavato
negli anni addietro dal pecoraio e dalle
selve, prima fu semplice soldato, poi
soldato nelle guardie, indi tribuno, e
finalmente Cesare; non più pastore di
pecore, ma di soldati, ed assunto a governare,
cioè a calpestar l'Oriente,
benchè nulla s'intendesse nè di milizie
nè di governo di popoli. <i>Diocleziano</i>,
ripigliato il suo nome di <i>Diocle</i>, fu mandato
in carrozza a riposare in Dalmazia
patria sua; e si fermò a Salona. Nè sussiste
il dirsi da Malala <span class="fnote">[Johannes Malala, in Chronogr.]</span> ch'egli fece
la rinuncia in Antiochia, e prese l'abito
de' sacerdoti di Giove in quella città.
Galerio Augusto e Massimino Cesare
presero le redini, e cominciarono nuove
tele per salire anche più alto. Trovavasi
<span class="pagenum"><a name="Page_1064" id="Page_1064"></a>[1064]</span>
allora <i>Massimiano Erculio</i> Augusto in
Milano, città, dove solea soggiornar volentieri.
Già accennai che quivi egli avea
fabbricate suntuose terme. Si può credere
che vi edificasse, come lasciò scritto
Galvano dalla Fiamma <span class="fnote">[Gualvaneus de Flamma, Manipul. Flor.
tom. XI Rer. Italic.]</span>, il palazzo
imperiale, e un tempio ad Ercole, creduto
oggidì la basilica di San Lorenzo. In
essa città <span class="fnote">[Euseb., in Chron. Idacius, in Chronico.
Incertus, in Panegyr. Maximian.]</span> nel medesimo dì primo di
maggio, secondo il concerto, anche lo
stesso Massimiano imperadore depose la
porpora; dichiarò <i>Costanzo Cloro Augusto</i>
e <i>Severo Cesare</i>: il che fatto, per attestato
di Eutropio <span class="fnote">[Eutrop., in Breviario.]</span> e di Zosimo <span class="fnote">[Zosimus, lib. 2.]</span>,
la cui Storia, mancante negli anni addietro,
torna qui a risorgere, si ritirò nei
luoghi più deliziosi della Lucania, parte
oggidì della Calabria, non già per riposare,
siccome vedremo, ma per aspettar
venti più favorevoli alla sua non
ancor domata ambizione. Il racconto
fin qui fatto, e quanto succedette dipoi,
ci fa conoscere che questi non per
grandezza d'animo, come Aurelio Vittore,
Eutropio ed altri gentili dissero,
ma per forza lor fatta deposero lo scettro.
Sicchè noi miriamo passato l'imperio
romano in due novelli Augusti,
cioè in <i>Costanzo Cloro</i> e in <i>Galerio</i>,
appellato <i>Massimiano il giovine</i>, a distinzione
del vecchio deposto; e in due
nuovi Cesari, cioè in <i>Severo</i> e <i>Massimino</i>.
Le porzioni loro assegnate furono
le seguenti. A <i>Costanzo</i> toccò la
Gallia, l'Italia e l'Africa, e per conseguente
anche la Spagna e Bretagna.
A <i>Galerio</i> tutta l'Asia romana, l'Egitto,
la Tracia e l'Illirico. Ma, per attestato
di Eutropio <span class="fnote">[Eutrop., in Breviar.]</span> e di Aurelio Vittore <span class="fnote">[Aurelius Victor, de Caesaribus.]</span>,
Costanzo, contento del titolo e dell'autorità
augustale, e delle provincie a lui
già commesse, lasciò a Severo Cesare
<span class="pagenum"><a name="Page_1065" id="Page_1065"></a>[1065]</span>
la cura dell'Italia, e probabilmente ancora
dell'Africa, che nel comparto precedente
andava unita con essa Italia,
dovendo nondimeno esso Severo <span class="fnote">[Anonymus Valesianus post Ammian.]</span>,
a tenore del regolamento già fatto, dipendere
dai cenni di esso Costanzo.
Per segno di questo, come consta dalle
medaglie <span class="fnote">[Mediobarbus, in Numismat. Imp.]</span>, prese egli il nome di
<i>Flavio Valerio Severo</i>. Nella stessa guisa
<i>Massimiano Cesare</i> dovea prestare
ubbidienza a Galerio Augusto suo zio
materno.
</p>

<p>
Già abbiamo detto come costui
fosse vilmente nato. Aggiungasi ora
ch'egli era una sentina di vizii <span class="fnote">[Euseb. Lactant. Victor, etc.]</span>.
Spezialmente predominava in lui l'amore
del vino, per cui sovente usciva
di cervello; e perchè in quello stato
ordinava cose pregiudiziali anche a sè
stesso, ebbe poi tanto giudizio da ordinare
che da lì innanzi nulla si eseguisse
di quello ch'egli comandava
dopo il pranzo o dopo la cena, se non
nel giorno seguente. A questo vizio
tenne dietro un'esecrabil lascivia, ed
una non inferior crudeltà, ch'egli massimamente
sfogò contra de' cristiani,
de' quali fu fiero nemico ed asprissimo
persecutore. Di che peso fosse costui,
troppo lo provarono i popoli da lui
governati, perchè da lui caricati d'insoffribili
imposte, in guisa che sotto di
lui restarono impoverite e spogliate le
provincie, tutto rubando egli, per darlo
ai suoi cortigiani e soldati. Vero è che
Vittore gli dà la lode d'uomo quieto
ed amator de' letterati; ma, secondo Eusebio,
non si sa ch'altri egli amasse,
se non i maghi ed incantatori, i quali
erano i suoi più favoriti. Siccome apparisce
dalle medaglie <span class="fnote">[Mediobarbus, in Numism. Imperator.]</span>, questo barbaro
Daia o Daza si vede appellato
<i>Caio Galerio Valerio Massimino</i>. A cosini,
secondo Eusebio <span class="fnote">[Euseb., Histor. Eccles., lib. 9, cap. 1.]</span>, non lasciò Galerio
tutto l'Oriente in governo, ma solamente
<span class="pagenum"><a name="Page_1066" id="Page_1066"></a>[1066]</span>
la Soria e l'Egitto. Siccome dissi,
Costantino, deluso dalle sue speranze <span class="fnote">[Lactantius, de Mortib. Persecut., cap. 24.]</span>,
tuttavia dimorava a Nicomedia
nell'annata del fu imperador Diocleziano,
presso il quale s'era fin qui trattenuto,
come ostaggio della fedeltà di
Costanzo già Cesare, ed ora Augusto.
Ed appunto in questi tempi esso suo
padre con varie lettere andava facendo
istanza a Galerio che gli si rimandasse
il figliuolo per desiderio di rivederlo,
massimamente da che si sentiva
malconcio di sanità. Galerio avea delle
altre mire per non lasciarlo andare.
Imperciocchè, considerando il natural di
Costanzo, assai dolce e pacifico, per cui
lo sprezzava, e molto più la disposizione
in lui di corta vita, a cagion degl'incomodi
di sua salute, colla giunta ancora
di poter egli disporre dei due Cesari a
talento suo, siccome sue creature: già
si teneva egli in pugno il dominio di
tutto l'imperio romano per la morte di
Costanze; e quando occorresse, colla
superiorità delle sue forze. Perciò, avendo
in mano Costantino, non si sentiva
voglia di licenziarlo, anzi nulla più desiderava
che di torsi dagli occhi questo
ostacolo al suo maggiore innalzamento,
con levargli la vita. Ma non osava di
farlo apertamente, perchè non gli era
ignoto quanto affetto portasse l'esercito
a questo giovane principe, dotato di
mirabili qualità. Ricorse pertanto alle
insidie e frodi. Prassagora, storico <span class="fnote">[Photius, Bibliothec. Cod. 62.]</span>,
il quale si crede che vivesse sotto lo
stesso Costantino, o pur sotto i di lui
figliuoli, lasciò scritto che Galerio obbligò
un giorno Costantino a combattere
con un furioso lione, ed egli in fatti
l'uccise. Così, per relazion di Zonara <span class="fnote">[Zonaras, in Annalibus.]</span>,
l'inviò un dì ad assalir con poca gente
un capitano de' Sarmati, che s'era inoltrato
con molte soldatesche <span class="fnote">[Anonymus Valesianus post Ammian.]</span>. Costantino
v'andò, e, presolo per li capelli, lo
<span class="pagenum"><a name="Page_1067" id="Page_1067"></a>[1067]</span>
strascinò ai piedi di Galerio. Probabilmente
nella stessa guerra coi Sarmati,
che sembra succeduta in quest'anno, fu
da esso Galerio inviato Costantino alla
testa d'alcune milizie contra di que' Barbari
per mezzo ad una palude, con
isperanza che egli restasse quivi o affogato,
ovvero oppresso dai nemici. Tutto
il contrario avvenne. Egli fece strage
dei Sarmati, e tornò colla vittoria a
Galerio, che si fece bello del valore altrui.
Così Dio in mezzo a tanti pericoli
ed insidie preservò questo principe, per
farne poscia un mirabile spettacolo
della sua provvidenza in favore della
santa sua religione. Certo non sussiste,
come vuole Aurelio Vittore <span class="fnote">[Aurelius Victor, in Epitome.]</span>, che
Costantino fosse tenuto in Roma per
ostaggio da Galerio, il quale si sa che
non venne più a Roma. Di queste insidie
a lui tese abbiamo anche la testimonianza
d'Eusebio <span class="fnote">[Euseb., in Vita Constant., lib. 1, cap. 20.]</span>.
</p>

<hr />

<h2 class="hidden"><a name="CCCVI" id="CCCVI"></a>CCCVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="sc">Cristo</span> <span class="scp">CCCVI</span>. Indizione <span class="scp">IX</span>.</td>
  </tr>
  <tr>
    <td><span class="sc">Sede pontificia</span> vacante.</td>
  </tr>
  <tr>
    <td><span class="sc">Galerio Massimiano</span> imperadore 2.</td>
  </tr>
  <tr>
    <td><span class="sc">Severo</span> imperadore 1.</td>
  </tr>
  <tr>
    <td><span class="sc">Marco Aurelio Valerio Massenzio</span> imperadore 1.</td>
  </tr>
  <tr>
    <td><span class="sc">Marco Aurelio Valerio Massimiano</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Valerio Costanzo Augusto</span> per
la sesta volta e <span class="sc">Caio Galerio Valerio
Massimiano Augusto</span> per la sesta.
</p>

<p>
Prefetto di Roma in quest'anno fu
<i>Annio Anulino</i>. Non solo erano a Costantino
assai note le premure che faceva
per rivederlo Costanzo Augusto suo
padre, ma eziandio che la di lui sanità
ogni dì più andava declinando <span class="fnote">[Lactantius, de Mortib. Persec., cap. 14.]</span>. Perciò
cotanto anche egli pregò e si raccomandò
per levarsi da quei pericolosi ceppi,
<span class="pagenum"><a name="Page_1068" id="Page_1068"></a>[1068]</span>
che Galerio, per non venire ad una
aperta rottura con Costanzo, si contentò
in fine che egli se ne andasse. Diedegli
dunque una sera le dimissorie, con gli
opportuni ordini alle poste di somministrargli
i cavalli, ma con dirgli che aspettasse
a muoversi la mattina seguente,
finchè egli fosse levato di letto, perchè
avea degli altri ordini da dargli. Fu creduto
preso da lui questo tempo per ispedire
innanzi un corriere ad avvisar Severo
Cesare, che, nel passare Costantino
per l'Italia, sotto qualche pretesto il ritenesse.
Galerio a questo fine stette in
letto quella mattina sino a mezzodì.
Levatosi allora, disse che si facesse venir
Costantino. Ma Costantino, appena
fu a letto Galerio, nella notte innanzi se
ne era partito, camminando per le poste
con tal fretta, come se fuggisse da un
gran pericolo, ed aspettasse d'essere
inseguito. Anzi, dopo aversi presi quanti
cavalli gli occorreano alle poste <span class="fnote">[Anonymus Valesianus post Ammian.]</span>, ebbe
la precauzione di storpiar di mano in
mano gli altri, affinchè niuno gli potesse
correre dietro. A questo avviso oh sì
che Galerio per la collera fumò <span class="fnote">[Zosimus, lib. 2, cap. 5.]</span>. Peggio
fu allorchè, dopo avere ordinato di
inseguirlo tosto a briglia sciolta, gli fu
detto che non restavano più cavalli abili
alle poste. Durò fatica a ritener le lagrime
per la rabbia. In questa maniera
felicemente Costantino si levò dalle unghie
di chi mal volontieri il mirava tra
i vivi, e senza interrompimento passate
l'Alpi, arrivò nelle Gallie, cioè nella
giurisdizion di suo padre. Aurelio Vittore
e Zosimo <span class="fnote">[Aurel. Victor, in Epit. et Zosimus, lib. 2,
cap. 5.]</span> attribuiscono la fuga di
Costantino alla sua ansietà di regnare, e
al dispetto di veder anteposti nella dignità
a sè, figliuolo d'un imperadore, due
selvatici villani, cioè <i>Severo</i> e <i>Massimino</i>.
Non è improbabile che fosse anche così.
Arrivò Costantino all'Augusto suo
padre, e nol trovò già sugli estremi della
<span class="pagenum"><a name="Page_1069" id="Page_1069"></a>[1069]</span>
vita, come scrivono Eusebio <span class="fnote">[Euseb., Vit. Constant., lib 1, cap. 21.]</span> ed Aurelio
Vittore, perchè, oltre all'Anonimo
Valesiano, Eumenio <span class="fnote">[Eumen., Panegyr. Constant., cap. 7.]</span>, scrittore più
sicuro di tutti, ci assicura, nel panegirico
di lui recitato pochi anni dipoi, che Costantino
giunse a Gesoriaco, oggidì Bologna
di Picardia, nel tempo appunto che
Costanzo suo padre era per levar le ancore
di una poderosa flotta da lui preparata
per passare nella Bretagna a guerreggiar
coi popoli Pitti e Caledonii. Immenso
fu il giubilo suo all'inaspettato
arrivo del figlio, il quale unissi tosto a
lui nel passaggio per quella spedizion
militare.
</p>

<p>
Abitavano i Pitti e Caledonii in quella
parte della gran Bretagna che oggidì
Scozia si noma, nazione fiera, che si
credeva, secondo Beda <span class="fnote">[Beda, Hist. Angl., lib. 1, cap. 1.]</span>, venuta dalla
Scitia colà. L'Usserio <span class="fnote">[Usser., de Reb. Britann.]</span> la stimò uscita
della Scandinavia o de' luoghi circonvicini.
Ma gli antichi <span class="fnote">[Aurelius Victor, in Epitome.]</span> stendevano talvolta
il nome degli Sciti non solo alla presente
Tartaria, ma anche alla Russia e
agli ultimi popoli del Settentrione. Fu
assistito Costanzo in quella militare impresa
da Eroe re degli Alamanni, che intervenne
in persona. Altro non sappiamo
di quella guerra, se non che, per
attestato dell'Anonimo Valesiano <span class="fnote">[Anonymus Valesianus.]</span>, egli
riportò vittoria di quei popoli. Ma mentre
si trovava esso Costanzo nella città
di Jorch, la sanità sua, stata assai debole
in addietro, e molto più infievolita per
la vecchiaia, peggiorando il condusse all'ultima
meta; e però nel dì 25 di luglio <span class="fnote">[Idacius, in Chronico.]</span>
in mezzo ai figliuoli passò all'altra
vita. Magnifico funerale fu a lui fatto, e
siccome pagano di credenza, secondo il sacrilego
rito dei gentili, fu egli anche deificato,
ciò apparendo da varie medaglie <span class="fnote">[Mediobarb., in Numismat. Imperat.]</span>.
Hanno disputato e tuttavia disputano gli
<span class="pagenum"><a name="Page_1070" id="Page_1070"></a>[1070]</span>
eruditi inglesi intorno al luogo della sua
sepoltura. Era egli nato a Naissum, città
della nuova Dacia, che oggidì si chiama la
Servia, e però nell'Illirico, come si ricava
da Stefano Bizantino <span class="fnote">[Stephanus, de Urbibus.]</span>, dall'Anonimo
Valesiano, da Costantino Porfirogeneta <span class="fnote">[Constantinus Porphyrogeneta, de Provin.]</span>
e da altri scrittori. Se è vero che Claudia
sua madre, moglie di Eutropio suo
padre, fosse figliuola di Crispo fratello di
Claudio il Gotico imperadore, non si
può negare un po' di nobiltà alla di lui
origine. Certamente gli antichi diedero
per indubitata questa sua discendenza.
La famiglia Claudia e il nome di Crispo
si truova nei suoi posteri. Per la via dell'armi
diede egli principio alla sua maggior
fortuna, e trovandosi alla guerra
nel paese dell'Elvezia, oggidì gli Svizzeri,
quivi Elena, donna di bassissima condizione,
gli partorì, nell'anno di Cristo
274, Costantino, che fu poi gloriosissimo
imperadore. Se Elena fosse moglie o pur
semplice concubina di Costanzo, non
s'è potuto finora decidere. Eusebio <span class="fnote">[Eusebius, in Chron.]</span>
nella Cronica (se pur non è ivi san Girolamo
che parli), Zosimo <span class="fnote">[Zosimus, lib 2, cap. 5.]</span>, nemico
aperto di Costantino il Grande, l'autore
della Cronica Alessandrina <span class="fnote">[Chronic. Alexandrinum.]</span>, Niceforo
ed altri ci rappresentano l'imperador
Costantino nato fuori delle nozze.
All'incontro l'Anonimo Valesiano chiaramente
ci dà Elena per sua moglie; ed
Eutropio <span class="fnote">[Eutrop., in Breviar.]</span>, scrittore assai vicino a questi
tempi, mette Costantino nato <i>ex obscuriori
matrimonio</i>, confessando bensì la
viltà della madre, madre nondimeno sposata
da Costanzo. Lo stesso vien attestato
dai due Vittori <span class="fnote">[Aurelius Victor, in Epitome, et de Caesarib.]</span>, con dire che Costanzo,
allorchè fu creato Cesare, dovette
ripudiare <i>la prima moglie</i>, e questa
non potè essere se non Elena, perchè
non apparisce che egli altra ne avesse. Quel
<span class="pagenum"><a name="Page_1071" id="Page_1071"></a>[1071]</span>
che è più, l'anonimo panegirista <span class="fnote">[Incertus, in Panegyr. Const., pag. 3.]</span> di
Costantino scrisse di lui: <i>Quo enim magis
continentiam patris acquare potuisti,
quam quod et ab ipso fine pueritiae illico
matrimonii legibus tradidisti, ut primo
ingressu adolescentiae formares animum
maritalem</i>, ec. Ma se un autore contemporaneo
scrive che Costantino, per non
essere da meno di suo padre nella continenza,
appena uscito dalla puerizia prese
moglie; certamente in confronto di
tale autorità cessa quella di Zosimo e
d'altri autori molti posteriori, e sembra
giusto il credere stata Elena moglie legittima
di Costanzo, benchè egli poi, secondo
l'uso dei gentili, la ripudiasse per
prendere Teodora figliuola di Massimiano
Augusto, nell'anno di Cristo 292.
</p>

<p>
Scrittore non v'ha fra gli antichi, nè
solo dei cristiani, ma anche de' gentili, il
quale non parli con elogio delle qualità di
esso Costanzo Augusto <span class="fnote">[Lactantius, de Mortib. Persecut., cap. 8.
Incertus, in Panegyr. Maximian. Eutrop., in Breviar.
Eusebius, in Vita Constantini, lib. 1.]</span>. Osservavasi
in lui un natural buono, dolce ed eguale, e
un amore perpetuo della giustizia. Quanto
egli si mostrava focoso e valoroso nel
mestier della guerra, altrettanto poi compariva
moderato nelle vittorie, e facile a
perdonare; nè mai l'ambizione il portò a
desiderar quello de' colleghi, nè gli appetiti
bestiali a contravvenire ai doveri della
continenza. Con queste ed altre virtù
s'era egli comperato il cuore de' popoli
delle Gallie; ma specialmente si celebrava
da tutti l'onorata sua premura che i
sudditi godessero quiete e felicità, amando
che si arricchisse non già il fisco, ma
essi bensì. Viveva egli appunto con grande
frugalità per non aggravarli; e contento
per uso suo di pochi vasi d'argento,
allorchè dovea far dei solenni conviti,
mandava a prendere in prestito l'argenteria
degli amici. Fra l'altre cose racconta
Eusebio <span class="fnote">[Eusebius, in Vita Constantini, lib. 1, cap. 14.]</span> un fatto degno di memoria.
Cioè, che essendo giunte queste
<span class="pagenum"><a name="Page_1072" id="Page_1072"></a>[1072]</span>
relazioni a Diocleziano, spedì egli nella
Gallia alcuni suoi uomini con ordine di
fare a nome suo una parlata forte intorno
alla sua disattenzion nel governo, stante
la sua povertà, e il non aver tesori in
cassa per valersene ne' bisogni della repubblica.
Costanzo, dopo aver mostrato
di gradir lo zelo del vecchio imperadore,
li pregò di fermarsi qualche giorno nel
suo palazzo. Intanto fece sapere a tutti i
più ricchi delle provincie di sua giurisdizione
d'essere in bisogno di danaro. Tutti
allegramente corsero a portare ori ed
argenti, gareggiando fra loro a chi più ne
recasse. Allora Costanzo, fatti venire gli
uomini di Diocleziano, mostrò loro quel
ricco tesoro, dicendo che questo lo tenevano
in deposito persone sue fidate per
darlo alle occorrenze. Maravigliati coloro
se ne andarono, riferendo poi a Diocleziano
quanto aveano veduto. E Costanzo,
richiamati i padroni di que' danari, loro
puntualmente tutto restituì colla giunta
di molti ringraziamenti. Ho io udito raccontar
questo fatto di un principe d'Italia
del secolo prossimo passato; ma probabilmente
la copia di tal azione non sussiste.
Non fu men luminosa in Costanzo
la pietà <span class="fnote">[Euseb., lib. 8, cap. 13 Hist. Eccl. et in Vita
Constant., lib. 1, cap. 15. Optatus, lib. 1. Lactant.,
de Mortib. Persecut., cap. 15.]</span>. Ancorchè egli non giugnesse
mai ad abbracciar la vera religion di Cristo,
pur si tiene che abborrisse il copioso
numero dei suoi falsi dii, e non adorasse
se non un solo dio sovrano del tutto.
Amava inoltre non poco i cristiani, li
favoriva in ogni congiuntura, moltissimi
ne teneva al suo servigio in corte. Ed allorchè
nell'anno 303 Diocleziano e Galerio
pubblicarono que' fieri editti contro
il nome cristiano, e gl'inviarono anche
a Costanzo e a Massimiano Erculio per
l'esecuzione, Massimiano gli eseguì con
piacere; ma Costanzo, per non parere di
opporsi agli altri, lasciò bensì che si abbattessero
molte chiese nelle Gallie, siccome
accennai di sopra, ma non permise
che si perseguitassero le persone, nè che
<span class="pagenum"><a name="Page_1073" id="Page_1073"></a>[1073]</span>
fosse tolta ad alcuno la libertà della religione.
Egli è credibile che indulgenza tale
provenisse dal suo naturale amorevole
verso tutti, o pure dalle insinuazioni a lui
fatte da Elena sua prima consorte, se pur
ella era in que' tempi cristiana; del che si
dubita, ed Eusebio chiaramente lo niega.
Può nondimeno essere che anch'ella fosse
almeno in que' primi tempi assai inclinata
a religion così santa. Si racconta
ancor qui da Eusebio <span class="fnote">[Euseb., in Vita Constant., lib. 1, cap. 16.]</span> una memorabil
azione di Costanzo. Allorchè vennero
que' fulminanti editti contra dei Cristiani,
egli intimò a chiunque de' suoi cortigiani,
de' giudici e dei provveduti di altri uffizii,
professanti la legge di Gesù Cristo,
che dimettessero i posti, o pur lasciassero
quella religione. Chi s'appigliò all'uno,
chi all'altro partito. Allora Costanzo
rimproverò ai disertori del Cristianesimo
la loro infedeltà e viltà, e li cacciò
dal suo servigio, con dire, che dopo aver
tradito il loro Dio, molto più erano
capaci di tradir lui; e però ritenne al
servigio suo i fedeli, confidò loro la sua
guardia, e li trattò come suoi amici nel
tempo stesso che gli altri principi infierivano
contro alla greggia di Cristo. Dopo
Elena sua prima moglie, ch'egli fu obbligato
a ripudiare nell'anno 292, dalla
quale ebbe <i>Costantino il Grande</i>, sposò
<i>Flavia Massimiana Teodora</i>, figlia di Massimiano
Augusto, che gli partorì tre maschi,
cioè <i>Delmacio</i>, <i>Giulio Costanzo</i> ed
<i>Annibaliano</i>, siccome ancora tre figlie,
<i>Costanza</i>, <i>Anastasia</i> ed <i>Eutropia</i>.
</p>

<p>
Prima di morire, siccome abbiamo da
Eusebio Cesariense <span class="fnote">[Euseb., in Vita Constantini.]</span>, da Lattanzio <span class="fnote">[Lactantius, de Mortibus Persecut.]</span>,
da Giuliano Apostata <span class="fnote">[Julian., Oratione I.]</span>, da Libanio <span class="fnote">[Libanius, Oratione III.]</span>,
e massimamente da Eumenio <span class="fnote">[Eumen., Panegyr. Constant., cap. 7.]</span> scrittore
contemporaneo, Costanzo determinò
che il solo Costantino primogenito suo,
nato, per quanto si crede, nell'anno 274,
regnasse, e che gli altri suoi fratelli vivessero
<span class="pagenum"><a name="Page_1074" id="Page_1074"></a>[1074]</span>
vita privata. Raccomandollo ancora
all'esercito suo, e nol raccomandò
indarno; imperciocchè nel giorno stesso,
in cui mancò di vita esso suo padre, tutte
le milizie col re degli Alamanni, Eroc,
il quale ausiliario dei Romani si trovava
anch'egli a Jorch nella Bretagna, il proclamarono,
come s'ha da Eusebio, <i>Imperadore</i>
ed <i>Augusto</i>, e il vestirono di porpora.
Dopo di che egli attese ai funerali
de! padre. Zosimo <span class="fnote">[Zosimus, lib. 2, cap. 9.]</span> e l'Anonimo Valesiano <span class="fnote">[Anonymus Valesianus, post Ammian.]</span>
pretendono che da' soldati
altro titolo non fosse dato che quello di
<i>Cesare</i> a Costantino. Truovansi in fatti
medaglie <span class="fnote">[Mediobarbus, Numism. Imperator.]</span>, dove egli è appellato <i>Cesare</i>,
battute senza dubbio dopo il dì 25 luglio
dell'anno presente, in cui cominciò il suo
regno. Ma facilmente si possono conciliar
gli autori. Fu veramente proclamato Costantino
dai soldati <i>Imperadore Augusto</i>,
asserendolo anche Lattanzio <span class="fnote">[Lactantius, de Mortib. Persecut., cap. 25.]</span>; ma egli
camminando con più ritenutezza, nè volendo
romperla a visiera calata con gli
altri principi regnanti, mandò bensì loro
l'immagine sua laureata, come solevano
i principi novelli, ma con espressioni di
voler buona armonia con loro. Galerio
Augusto a tal vista forte si alterò, e fu
in procinto di far bruciare quell'immagine
e chi la portò; ma i suoi amici tanto
dissero, rappresentandogli che se si veniva
ad una rottura, i soldati del medesimo
Galerio, siccome affezionatissimi a Costantino,
di cui per pratica sapeano le
rare doti e virtù, passerebbono tutti al
servigio di lui, che Galerio smontò, accettò
l'immagine, mandò a Costantino
la sua, ma con obbligarlo di contentarsi
del solo titolo di <i>Cesare</i> colla tribunizia
podestà. Fu sì discreto Costantino, che in
ciò si sottomise alla volontà di Galerio.
Se vide sì di mal occhio esso Galerio l'esaltazione
di Costantino, non è punto da
stupirsene, perchè questa rovesciava tutti
i disegni da lui fatti. Si era egli figurato,
<span class="pagenum"><a name="Page_1075" id="Page_1075"></a>[1075]</span>
mancando di vita Costanzo, di poter
dar a <i>Licinio</i>, suo gran favorito, il titolo
e la dignità augustale, tagliando fuori i figli
di esso Costanzo, per aver solamente
delle creature sue e da sè dipendenti nel
governo; e col tempo di crear anche <i>Severo</i>
Augusto, e Cesare <i>Candidiano</i> suo
bastardo, adottato da Valeria Augusta sua
consorte; con disegno finalmente, dopo
aver regnato quanto a lui piacesse, di
rinunziare l'imperio, come aveano fatto
Diocleziano e Massimiano, per passare
gli ultimi anni di sua vita quieto in onorato
ritiro. E perchè la morte di Costanzo
arrivò molto prima de' suoi conti, e
saltò su Costantino, da tali avvenimenti
rimasero sconcertate tutte le di lui misure.
Accomodossi bensì Costantino, siccome
dissi, ai voleri di Galerio, col prendere
il solo titolo di <i>Cesare</i>; ma Galerio,
per serrare a lui il passo alla dignità augustale,
giacchè non vi doveano essere
se non due Augusti, secondo il regolamento
fatto da Diocleziano, da lì a non
molto dichiarò <i>Severo Imperadore Augusto</i>,
mostrando di farlo, perchè questi era
maggiore d'età e più anziano nella dignità
cesarea che Costantino. E fin qui
camminarono con quiete gli affari, e da
Galerio dipendevano tutti gli altri principi.
</p>

<p>
Ma non tardò la mutazion delle cose,
per i costumi ed atti tirannici di Galerio
stesso. Ne abbiamo la descrizion da Lattanzio <span class="fnote">[Lactantius, de Mortib. Persecut., cap. 21.]</span>.
Allorchè egli vinse i Persiani,
imparò che que' popoli erano schiavi dei
re loro; e però anche a lui saltò in testa
di valersi di quel modello per ridurre i
Romani alla medesima servitù, ed opprimere
la lor libertà. Toglieva a suo capriccio
i posti e gli onori alle persone, e
tutto dì sfoggiava in nuove invenzioni di
crudeltà, con adoperarle prima contro i
Cristiani, e stendendole poi ad ogni sorta
di persone, e a' suoi cortigiani stessi. Le
croci, il bruciar vive le persone, il farle
divorar dalle fiere (al qual uso teneva
spezialmente dei grossissimi e ferocissimi
orsi) erano divenuti spettacoli d'ogni
<span class="pagenum"><a name="Page_1076" id="Page_1076"></a>[1076]</span>
giorno, presente lo stesso Galerio, che ne
rideva, nè voleva mettersi a tavola senza
aver prima pasciuti gli occhi coll'orribil
morte d'alcuno. Le carceri, gli esilii, i
metalli, il taglio della testa parevano a lui
pene troppo lievi. Erano prese ancora e
condotte nel Serraglio di lui le matrone
nobili. Oltre a ciò, la giustizia andò in
bando, perchè egli o facea morire, o cacciava
in esilio gli avvocati e legisti, e per
giudici erano elette persone militari, che
nulla sapeano delle leggi, e si mandavano
senza assessori nelle provincie. Per incorrere
nell'odio suo bastava essere letterato
o professor d'eloquenza. In somma
tutto era confusione, e l'iniquità sola regnava.
A questi malanni s'aggiunse l'immensa
avidità e violenza di Galerio per
far danari. Furono messe intollerabili
imposte per tutte le provincie dell'imperio;
ed esatte con incredibil rigore
sopra le teste degli uomini e degli animali,
sopra le terre, gli alberi e le viti. Nè
infermi, nè vecchi, nè età alcuna andava
da questo torchio esente. Perchè i poveri
non poteano pagare, col pretesto che
fosse finta la loro impotenza, una gran
quantità di essi ne fece annegare. Ma in
fine la mano di Dio cominciò ad apparire
anche contra di questo nemico, non
solo del popolo cristiano, ma di tutto il
genere umano, siccome era avvenuto agli
altri due Augusti persecutori del Cristianesimo.
</p>

<p>
Accadde che Galerio si mise in punto
per istendere quelle sue gravissime imposte
alla medesima città di Roma, senza
far caso de' privilegii e della esenzion del
popolo romano; ed avea già inviate persone
per informarsi del numero e dei
beni di quei cittadini. A simili aggravii
non era avvezzo il popolo romano, siccome
quello che fin qui avea ritenuta
qualche figura di padrone e non di servo;
e però insorsero in Roma non pochi
lamenti e principii di sedizione, dei
quali seppe ben profittare <i>Massenzio</i> figliuolo
di Massimiano Erculio imperadore
deposto. Costui si truova nelle antiche
<span class="pagenum"><a name="Page_1077" id="Page_1077"></a>[1077]</span>
monete <span class="fnote">[Goltzius et Mediobarbus, Numismat. Imp.]</span> appellato <i>Marco Aurelio Valerio
Massenzio</i>. Gli antichi panegiristi <span class="fnote">[Incertus, Panegyr. Const.]</span>
cel rappresentano figliuolo supposto al
suddetto Massimiano da Eutropia sua
moglie, per farsi amare da lui. Così ancora
hanno Aurelio Vittore <span class="fnote">[Aurelius Victor. Anonymus Valesianus.]</span> e l'Anonimo
Valesiano. Ma se questo non è certo,
almen per indubitato sappiamo che
Massenzio fu un vero complesso di tutti
i vizii, poltrone, eppur superbo al maggior
segno, crudele senza pari, ed inclinato
unicamente alla malvagità. Tuttochè Galerio
gli avesse data molto tempo prima
per moglie una sua figliuola, pure per la
riconoscenza dei di lui sfrenati ed abbominevoli
costumi, nol volle mai promuovere
alla dignità cesarea. Dimorava Massenzio <span class="fnote">[Aurel. Victor. Zosimus, lib. 2, cap. 9.]</span>
in una villa del distretto di
Roma, sfaccendato, quando gli venne
all'orecchio la disposizione del popolo
romano ad una sedizione per timor degli
aggravii che lor minacciava Galerio. Diedesi
egli a far de' maneggi coi pochi soldati
pretoriani restati in Roma, disgustati
appunto di Galerio, perchè gli avea
ridotti ad un poco numero <span class="fnote">[Lactantius, de Mortib. Persecut., cap. 26.]</span>. Guadagnò
alcuni uffiziali, cioè Luciano, Marcello
e Marcelliano, con promettere loro
mari e monti. Disposto tutto, costoro diedero
fuoco alla mina, con uccidere Abellio
vicario del prefetto di Roma, se pur
non era egli stesso il prefetto. Quindi
proclamarono <i>Augusto Massenzio</i>, che
tuttavia dimorava in villa, nel dì 27 di
ottobre, come s'ha da Lattanzio, oppur,
come sostiene il Tillemont <span class="fnote">[Tillemont, Mémoires des Empereurs.]</span>, appoggiato
ad un antico calendario, nel dì 28 del
mese stesso. Non si oppose, anzi consentì
all'esaltazione di questo novello
imperadore il popolo romano, perchè gli
fece costui sperare di molti vantaggi, e
specialmente la sua residenza in Roma,
giacchè la lunga lontananza della corte
da quella città riusciva ad essa pregiudiziale
<span class="pagenum"><a name="Page_1078" id="Page_1078"></a>[1078]</span>
non poco. Alla nuora dell'esaltazion
del figliuolo, dalla Lucania si accostò
<i>Massimiano Erculio</i> a Roma. V'ha
chi crede <span class="fnote">[Aurelius Victor, de Caesaribus.]</span> ch'egli fosse molto prima
consapevole di quella trama, e pare che
anche si opponesse ai disegni del figlio.
Ma ben più probabil sembra ciò che scrive
Eutropio <span class="fnote">[Eutrop., in Breviario.]</span>, cioè che siccome egli mal
volentieri avea deposto lo scettro, e stato
continuamente alla vedetta, spiando ed
aspettando occasion propizia per ripigliarlo,
così ebbe piacere che il figliuolo cominciasse
la danza, perchè in tal guisa si preparava
a lui il gradino per rimontar sul
trono. In fatti dalla Lucania passato Massimiano
nella Campania, quivi si fermò <span class="fnote">[Lactantius, de Mortib. Persecut.]</span>,
e, secondo altri, sen venne a dirittura a
Roma con apparenza di assistere al figliuolo,
o piuttosto di arrivar a comandare sopra
il figliuolo, siccome poi dimostrarono
i fatti. Nè molto andò che sovrastando
sedizioni in Roma contra di Massenzio,
personaggio screditato per i suoi vizii, e
scorgendosi necessaria l'autorità di suo
padre, amato e rispettato tuttavia dai più
dei Romani, pregollo il figliuolo di ripigliar
la porpora, e gliela mandò nella
Campania <span class="fnote">[Incertus, in Panegyr. Maximian. et Constant.,
cap. 10.]</span>, oppur gliela diede in Roma,
dichiarandolo di nuovo Imperadore Augusto,
e suo collega nell'imperio. Dopo
essersi fatto pregare l'astuto Massimiano
anche dal senato e popolo romano, di
buon cuore accettò. Sicchè due Augusti
si videro allora in Roma, cioè <i>Massimiano</i>
e <i>Massenzio</i>: e due altri nell'Illirico
e nell'Oriente, cioè <i>Galerio</i> e <i>Severo</i>; e
<i>Costantino</i> Cesare nelle Gallie, nelle Spagne
e nella Bretagna. Fu profittevole
questa novità ai Cristiani <span class="fnote">[Euseb., Histor. Eccl., lib. 8, cap. 14.]</span>, perchè Massenzio
ordinò tosto che cessasse nei paesi
a lui sottoposti la persecuzione.
</p>

<p>
Quanto a Costantino, una delle prime
azioni del governo suo fu di restituire
anch'egli dal suo canto la libertà ad
<span class="pagenum"><a name="Page_1079" id="Page_1079"></a>[1079]</span>
essi Cristiani di professar pubblicamente
la loro religione. La buona sua madre
Elena gliene avea predicata la santità <span class="fnote">[Euseb., in Vita Constantini, lib. 1, cap. 25.]</span>,
ispirato l'amore, e con che frutto, l'andremo
scorgendo. Poscia si applicò a regolar
gli affari delle provincie di sua dipendenza
con tal prudenza e dolcezza,
che si tirò dietro le lodi e l'amore d'ognuno.
Nè molto lasciò in ozio il suo valore.
Nel tempo che Costanzo suo padre
si trovava impegnato nella guerra
della Bretagna <span class="fnote">[Eumen., Panegyr. Constant.]</span>, i Franchi, popoli della
Germania, rotta la pace, aveano fatta
una irruzion nelle Gallie. Contra di loro
sfoderò il ferro Costantino, già ritornato
nelle Gallie; gli sconfisse, prese due dei
loro re <span class="fnote">[Eutrop., in Breviar.]</span>, cioè Ascarico e Regaiso, ossia
Gaiso, dei quali poi fece una rigorosa,
anzi barbarica giustizia, con esporli
alle fiere, nel tempo dei magnifici spettacoli
ch'egli diede al pubblico. Non era
per anche il di lui feroce genio ammansato
dalla religion di Cristo. Dopo questa
vittoria all'improvviso egli passò il
Reno, per rendere la pariglia ai nemici
dell'imperio, e indurli a rispettar maggiormente
da lì innanzi la maestà romana.
Addosso ai Brutteri, popoli della Frisia,
si scaricarono le armi sue con istrage
e prigionia di migliaia d'essi, con incendiar
le loro ville, e con ispogliarli di
tutti i loro bestiami. L'aver egli poi data
alle fiere la gioventù di quella nazione
restata prigioniera, fu probabilmente un
gastigo dei patti rotti anche da essi, ma
non esente da macchia di crudeltà. Nè
contento di ciò Costantino, affinchè i
popoli della Germania se l'aspettassero
addosso, quando a lui piacesse, prese a
fabbricar un ponte sul Reno in vicinanza
di Colonia: opera di mirabil magnificenza,
con aver piantate in mezzo a sì vasto
fiume le pile, e condotta col tempo la fabbrica
a perfezione, come chiaramente
attesta Eumenio, pretendendo in vano il
<span class="pagenum"><a name="Page_1080" id="Page_1080"></a>[1080]</span>
Valesio <span class="fnote">[Valesius, Rer. Franc.]</span> che egli non la terminasse.
Con tali imprese questo prode principe, e
col mettere buone guarnigioni per le castella
sparse sulla riva del Reno, tal terrore
infuse nelle genti germaniche, che
per gran tempo le Gallie goderono una
mirabil quiete, non attentandosi più di
turbarle le barbare nazioni.
</p>

<hr />

<h2 class="hidden"><a name="CCCVII" id="CCCVII"></a>CCCVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="7">Anno di</td>
    <td><span class="sc">Cristo</span> <span class="scp">CCCVII</span>. Indizione <span class="scp">X</span>.</td>
  </tr>
  <tr>
    <td><span class="sc">Sede pontificia</span> vacante.</td>
  </tr>
  <tr>
    <td><span class="sc">Galerio Massimiano</span> imper. 3.</td>
  </tr>
  <tr>
    <td><span class="sc">Massenzio</span> imperadore 2.</td>
  </tr>
  <tr>
    <td><span class="sc">Massimiano Erculio</span> imper. 2.</td>
  </tr>
  <tr>
    <td><span class="sc">Costantino</span> imperadore 1.</td>
  </tr>
  <tr>
    <td><span class="sc">Licinio</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Marco Aurelio Valerio Massimiano Augusto</span>
per la nona volta e <span class="sc">Flavio Valerio
Costantino Cesare</span>.
</p>

<p>
Col Relando <span class="fnote">[Reland., in Fast.]</span>, appoggiato ad alcuni
Fasti, ho ben io enunziati i consoli
suddetti; ma avvertir debbo i lettori
che gran confusione cominciò ad introdursi
nei consolati per questi tempi, a
cagion delle turbolenze e divisioni insorte
nel romano imperio, e dei molti
regnanti fra loro discordi. Altri consoli
furono fatti in Roma da Massenzio e da
Massimiano, ed altri da Galerio Augusto
nell'Oriente. I sopra enunziati sembrano
i Romani. Gli altri, secondo i Fasti di
Teone, furono <i>Severo Augusto</i> e <i>Massimino
Cesare</i>. Forse anche <i>Costantino</i> fu
promosso da Galerio al consolato, solamente
dopo la morte di <i>Severo</i>. Alcuni,
per non fallare, usarono allora di notare
il <i>post consulatum</i> dei consoli dell'anno
precedente. <i>Giusteo Tertullo</i> esercitò in
questo anno la prefettura di Roma. Da
che conferita fu da Massenzio l'augustal
dignità a Massimiano Erculio suo
padre, questi per maggiormente imbrogliare
le carte, e dar da pensare a Galerio,
scrisse lettere a <i>Diocle</i>, o sia <i>Diocleziano</i>,
<span class="pagenum"><a name="Page_1081" id="Page_1081"></a>[1081]</span>
che si godeva la quiete in una villa di Salona,
dove si era fabbricato un sontuoso
palazzo e un delizioso orto e giardino, invitandolo
ed esortandolo a ripigliar la
porpora imperiale. Son di parere altri che
questo succedesse più tardi. Diocleziano,
che più senno di lui e meno ambizione avea,
tosto rigettò la proposizione, con dire
al messo <span class="fnote">[Aurelius Victor, in Epitome.]</span>: <i>Oh se vedesse i bei cavoli
piantati di mia mano qui in Salona, al
certo non darebbe il cuore a Massimiano
di tentarmi in questa maniera.</i> Che anche
Galerio tentasse Diocleziano, lo scrive
ben Aurelio Vittore, ma non par credibile.
Che poi fosse veramente disingannato
esso Diocleziano della vanità
del regno, si può anche raccogliere da
Vopisco <span class="fnote">[Vopiscus, in Vita Aureliani.]</span>, il quale racconta di avere
inteso da suo padre, come questo principe
attestava, non esserci cosa più difficile
che il ben regnare; perchè dicea
che quattro o cinque persone del primo
ministero si collegano insieme per ingannare
il padrone, e tutto ciò che esse vogliono
san farlo volere a lui. Imperciocchè,
aggiungeva egli, non potendo il principe,
collo stare nei suoi gabinetti, veder
le cose co' proprii occhi, crede di operar
saviamente stando sulla fede di molti che
gli attestano la medesima cosa. E intanto
nulla egli vede, nè sa la verità, e qualunque
sia la sua buona intenzione, capacità
e prudenza, egli è ingannato e venduto,
e dà le cariche a chi meno le merita,
e le toglie a chi sarebbe più atto ad
esercitarle.
</p>

<p>
Allorchè Galerio Massimiano Augusto
ebbe intesa la ribellion di Massenzio
genero suo, parve che non se ne mettesse
gran pensiero <span class="fnote">[Eutrop. Aurel. Vict. Lactantius.]</span>, ben sapendo che
egli era un solennissimo poltrone, ed immerso
nei vizii, per i quali in vece dell'amore
si guadagnerebbe l'odio di tutti.
Però senza curarsi di venir egli in persona
ad abbattere questo idolo (il che se
<span class="pagenum"><a name="Page_1082" id="Page_1082"></a>[1082]</span>
avesse fatto, sarebbono forse passati gli
affari a seconda dei suoi desiderii), diede
questa incombenza a <i>Severo Augusto</i> sua
creatura, a cui particolarmente apparteneva
il governo dell'Italia. Venne Severo
in Italia nell'anno presente con una
buona armata, ma composta la maggior
parte di milizie, che due anni prima aveano
servito a Massimiano Erculio, ed ansavano
di tornare alle delizie di Roma.
Però appena si presentò Severo alle mura
di Roma, che Massenzio facilmente
subornò con segrete offerte quell'armata,
la quale, alzate le bandiere, e passata nel
suo partito, rivolse l'armi contra di Severo.
Altro scampo adunque non restò
a costui che di prendere la fuga, ed incontratosi
in Massimiano, che probabilmente
conduceva rinforzi di gente a Roma,
il più che potè fare fu di ritirarsi a
Ravenna. Quivi fu bensì assediato da
Massimiano, ma essendo quella città forte
ed abbondante di viveri, apparenza non
v'era di superarla <span class="fnote">[Idacius, in Chronico.]</span>. Superolla la frode,
se è vero quanto narra Zosimo <span class="fnote">[Zosimus, lib. 2, cap. 10.]</span>, perchè
non si accordano in tutto con lui Eusebio
ed Eutropio: cioè Massimiano con
varie lusinghe, promesse e giuramenti il
trasse a deporre la porpora e a venir seco
a Roma. Giunto che fu Severo al luogo
appellato le Tre Taberne, sbucò un agguato
di armati ivi dallo spergiuro Massimiano
preparati, che col laccio gli tolsero
la vita, o pure, come ha l'Anonimo
Valesiano <span class="fnote">[Anonymus Valesianus.]</span>, tenuto ivi in prigione, allorchè
Galerio calò in Italia, fu fatto strangolare.
Gli altri scrittori il dicono ucciso
in Ravenna, e che per grazia gli fu permesso
di morir dolcemente colle vene
tagliate; e Lattanzio <span class="fnote">[Lactantius, de Mortib. Persecut., cap. 26.]</span> lasciò scritto,
che egli, veggendo disperato il caso, volontariamente
s'era renduto a Massimiano.
Pare che tal tragedia succedesse nel
febbraio di questo anno. Rimase di Severo
un figlio per nome <i>Severiano</i>, che
<span class="pagenum"><a name="Page_1083" id="Page_1083"></a>[1083]</span>
Licinio fece poi morire nell'anno di Cristo
313 per estinguere in lui ogni pretensione
al dominio.
</p>

<p>
Sbrigato da questo nemico, Massimiano
Erculio ben conosceva che gli restava
più da fare con Galerio Augusto, uomo
temuto pel suo valore, ma più per la copia
e possanza delle sue armi; giacchè
ognun prevedeva ch'egli non lascerebbe
invendicata la morte di Severo. Pertanto
andò in persona a trovare il vecchio
Diocleziano che si godeva un delizioso riposo
nella sua villa di Salona, per muoverlo
a riassumere la porpora imperiale.
Gittò i passi, perchè Diocleziano vedeva
il mare in burrasca, ed egli se ne voleva
stare sicuro sul lido, di là mirando le altrui
tempeste. Rivolse dunque Massimiano
le speranze e i passi suoi a Costantino
Cesare, che nelle Gallie, dopo le vittorie
riportate contro ai Franchi, con gran
credito di valore e di forze si godeva la
pace <span class="fnote">[Incertus, in Panegyr. Maximian. et Const.]</span>. Per tirarlo nel suo partito, gli
disse quanto male potè di Massenzio suo
figliuolo, probabilmente esibendo di deporlo;
il dichiarò ancora <i>Imperadore
Augusto</i>, e gli diede in moglie <i>Flavia Massimiana
Fausta</i> sua figliuola, chiamata
così nelle medaglie <span class="fnote">[Mediobarbus, in Numismat. Imp.]</span>, giacchè si suppone
che fosse già mancata di vita <i>Minervina</i>
sua prima moglie, o pur concubina e
madre di Crispo suo primogenito, che fu
poi Cesare. Perciò di qui cominceremo a
contare gli anni dell'imperio di Costantino.
Intanto calò in Italia con poderoso
esercito Galerio Augusto, e venne a Roma,
con trovare che si era ingannato in
credere sufficiente quell'armata ad assediarla,
perchè, non avendola mai veduta,
non ne sapeva la vasta circonferenza.
Arrivato a Terni, spedì Licinio e Probo a
Massenzio suo genero, per indurlo a venire
a trovarlo, e trattare d'accordo. Se
ne rise Massenzio: dal che maggiormente
irritato Galerio minacciava l'eccidio al
genero, al senato e a tutto il popolo romano <span class="fnote">[Anonym. Valesianus. Lactantius. Zosimus.
Aurel. Vict.]</span>.
<span class="pagenum"><a name="Page_1084" id="Page_1084"></a>[1084]</span>
Ma seppe anche questa volta Massenzio
sedurre una parte della di lui armata,
perchè conoscendo costoro quanto
fosse vergognosa azione che soldati romani
volgessero l'armi contra di Roma
lor madre, non durarono fatica ad abbandonar
Galerio, per darsi a Massenzio.
Avrebbe fatto altrettanto il resto dell'armata
di Galerio, s'egli, gittatosi ai lor piedi,
non avesse con preghiere e promesse
frastornata la lor sollevazione. Sicchè fu
costretto a levar l'assedio; e colui che
si credeva di far paura a tutti, ebbe per
grazia il potersene andare in salvo, pieno
non so se più di rabbia o di vergogna. Nel
tornarsene addietro, parte per impedire
ai nemici il tenergli dietro, e parte perchè
così avea promesso ai soldati restati
con lui, loro permise di dare il sacco a
tutto il paese per dove passò: nella quale
occasione commisero tutte quante le enormità
che si sogliono praticare nel saccheggio
delle nemiche prese città. Ebbe
in questa maniera Galerio il comodo di
tornarsene nella Pannonia, ma con lasciare
in Italia il nome non d'Imperadore,
ma di assassino de' Romani.
</p>

<p>
Mentre tali cose succedeano in Italia,
Massimiano Erculio, che dimorava nelle
Gallie, avea ben conseguito che il genero
Costantino Augusto non si unisse con
Galerio, ma non potè già ottenere ch'egli
prendesse l'armi contra del medesimo Galerio,
ancorchè venissero le nuove ch'esso
al maggior segno spelato e scornato se
ne scappava dall'Italia. Indispettito il suo
cuore per questo, se ne ritornò a Roma, e
quivi col figlio Massenzio seguitò a signoreggiare <span class="fnote">[Lactantius, de Mortibus Persecut., cap. 28.
Eutrop., in Brev.]</span>.
Ma l'ambizioso ed inquieto
vecchio non sapea sofferire che si desse
la preminenza al figliuolo, benchè da lui
avesse ricevuta la porpora, nè che i soldati
mostrassero maggior obbedienza ad
esso suo figlio che a lui. Perciò pien di
veleno cominciò sotto mano a procurar
<span class="pagenum"><a name="Page_1085" id="Page_1085"></a>[1085]</span>
d'alienare gli animi delle soldatesche da
Massenzio; ma vedendo che non gli riusciva
il tentativo, un dì, fatte raunar le milizie
e il popolo, alla presenza del figliuolo,
esagerò forte i mali e i disordini correnti
dello Stato, e poi si rivolse con fiera invettiva
contra Massenzio, attribuendo alla di
lui poca testa e cattiva condotta la serie
di tutti que' malanni. Non avea lo indiavolato
vecchio finito di dire, quando preso
colle mani il manto purpureo del figliuolo,
glielo strappò di dosso, e lo stracciò.
Si contenne Massenzio in quel frangente,
ed altro non fece se non che si rifugiò fra
i soldati, i quali caricarono di villanie
Massimiano, e si sollevarono contra di lui.
Sembrerà a taluno una semplicità il dirsi
da Zonara <span class="fnote">[Zonaras, in Annalibus.]</span>, che Massimiano volle dipoi
far credere ai soldati che quella era
stata una burla, per provare se amavano
veramente suo figlio: il che nulla gli valse,
perchè tanto strepito fecero le milizie,
ch'egli fu forzato a fuggirsi di Roma. Se
ne andò nelle Gallie a dolersi col genero
Costantino d'essere stato cacciato dal figlio <span class="fnote">[Lactantius, de Mortib. Persecut., cap. 26.]</span>;
ma Costantino, a cui non doveano
mancare più sicuri avvisi del fatto, niun
impegno volle assumere dell'inquieto
suocero, di maniera ch'egli, dopo essere
dimorato qualche tempo, ma senza vantaggio
de' suoi interessi, nelle Gallie, prese
lo spediente di andar a trovare il maggior
nemico che si avesse il figliuolo, cioè lo
stesso Galerio Augusto. Fu creduto, per
vedere se potesse aprirsi la strada a
qualche tradimento per levargli la vita,
ed occupar, se gli veniva fatto il suo luogo <span class="fnote">[Eusebius, in Chron.]</span>.
Trovavasi allora Galerio nella
Pannonia a Carnonto, dove avea fatto
venir Diocleziano da Salona, per dar più
credito alla elezione di un nuovo Augusto
ch'egli meditava, per supplire la mancanza
dell'ucciso Severo. Andarono falliti
tutti gl'intrighi, tutte le speranze di Massimiano,
per aver trovato quelle milizie
fedeli a Galerio, e tentata invano la costanza
<span class="pagenum"><a name="Page_1086" id="Page_1086"></a>[1086]</span>
di Diocleziano per fargli riassumere
la porpora imperiale. Sicchè altro non
gli restò che di assistere con lui e di dar
vigore, per non potere di meno, alla promozione
che Galerio fece di <i>Licinio</i>, dichiarandolo
<i>Augusto</i>, avendogli forse ne' precedenti
mesi conferito il titolo di <i>Cesare</i>,
come ha preteso taluno, e sembra confermato
da Aurelio Vittore. Seguì tal funzione,
secondo Idacio <span class="fnote">[Idacius, in Fastis.]</span>, nel dì 11 di
novembre, non già dell'anno seguente,
come ha esso Idacio, ma del presente, come
si raccoglie dalla Cronica Alessandrina.
</p>

<p>
<i>Licinio</i> che, creato Augusto, si trova
appellato nelle medaglie <span class="fnote">[Mediobarb., in Numismat. Imperat.]</span> e nelle iscrizioni <span class="fnote">[Gruterus in Inscription. Thesaur. Novus
Veter. Inscript.]</span>
<i>Caio Flavio Galerio Liciniano
Licinio</i>, era nativo <span class="fnote">[Eutrop., in Breviar. Anonymus Valesianus.]</span> anch'egli dell'Illirico,
perchè venuto alla luce nella Dacia
nuova, oggidì la Servia, di vile e rustica
famiglia <span class="fnote">[Capitolin., in Gordian.]</span>, ancorchè egli dipoi cresciuto
in fortuna si vantasse di trar l'origine sua
dall'imperadore Filippo. Passato dall'aratro
alla milizia, niuna conoscenza avea
delle lettere, anzi se ne protestava nemico
dichiarato <span class="fnote">[Aurelius Victor, in Epitome.]</span>, chiamandole un veleno e
peste dello stato, e massimamente odiando
gli avvocati e procuratori, ch'egli credeva
atti solo ad imbrogliare ed eternar le
liti del foro. L'amicizia fra lui e Galerio
Augusto avea avuto principio fin quando
si diedero entrambi al mestiere delle armi;
ed ora poi cresciuta a tal segno la loro intrinsichezza,
massimamente dipoi che di
grandi prodezze avea fatto Licinio nella
guerra co' Persiani, che Galerio nulla quasi
facea senza il di lui consiglio. Pertanto
prima d'ora avea egli risoluto di crearlo
Augusto, subito che fosse mancato di vita
l'imperador Costanzo. Ma essendo stato
prevenuto da Costantino, Galerio eseguì
ora il suo disegno con dargli la porpora
imperiale, disegnando poi di mandarlo a
far guerra a Massenzio tiranno di Roma
<span class="pagenum"><a name="Page_1087" id="Page_1087"></a>[1087]</span>
e dell'Italia. Scrive Eusebio <span class="fnote">[Euseb., in Vita Constantini, lib. 4. cap. 50.]</span> che sul
principio del principato di Costantino i
Britanni posti all'Occidente dell'Oceano,
si sottomisero al di lui dominio. Non so
io dire, se ciò sia un fatto diverso da
quanto si è narrato al precedente anno
della guerra di Costanzo suo padre coi
Pitti e Caledonii.
</p>

<hr />

<h2 class="hidden"><a name="CCCVIII" id="CCCVIII"></a>CCCVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="7">Anno di</td>
    <td><span class="sc">Cristo</span> <span class="scp">CCCVIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Marcello</span> papa 1.</td>
  </tr>
  <tr>
    <td><span class="sc">Galerio</span> imperadore 4.</td>
  </tr>
  <tr>
    <td><span class="sc">Massenzio</span> imperadore 3.</td>
  </tr>
  <tr>
    <td><span class="sc">Costantino</span> imperadore 2.</td>
  </tr>
  <tr>
    <td><span class="sc">Licinio</span> imperadore 2.</td>
  </tr>
  <tr>
    <td><span class="sc">Massimino</span> imperadore 1.</td>
  </tr>
</table>

<p class="center">
<i>Consoli</i>
</p>

<p class="cons">
<i>Marco Aurelio Valerio Massimiano Augusto</i>
per la decima volta e <span class="sc">Caio Galerio
Massimiano Augusto</span> per la settima.
</p>

<p>
Durando tuttavia la discordia tra tanti
imperadori, continuò ancora la confusione
ne' consolati. Pare che i suddetti
consoli fossero pubblicati da Galerio Augusto,
che era d'accordo con Massimiano,
ma non già col di lui figliuolo e genero
suo Massenzio, benchè probabilmente si
trattasse di qualche accordo. Di qua venne
che in Roma non furono accettati i
consoli suddetti pei tre primi mesi. E
non essendo seguito aggiustamento alcuno,
abbiamo dall'autore del Catalogo dei
prefetti di Roma <span class="fnote">[Bucher., de Cyclo.]</span>, che <i>Massenzio</i> si fece
dichiarar console nell'anno presente insieme
con <i>Romolo</i> suo figliuolo, il quale
è nomato nelle medaglie <span class="fnote">[Mediobarb., in Numismat. Imperat.]</span> <i>Marco Aurelio
Romolo</i>. Truovasi anche in alcuni Fasti
sotto quest'anno <i>Diocleziano console
per la decima volta</i>; ma è da credere
uno sbaglio de' copisti, perchè Diocleziano
non si volle più ingerire ne' pubblici
affari. La prefettura di Roma fu in quest'anno
appoggiata a <i>Stazio Raffino</i> <span class="fnote">[Cospinianus. Bucherius.]</span>.
<span class="pagenum"><a name="Page_1088" id="Page_1088"></a>[1088]</span>
Dopo essere stata lungo tempo vacante
la cattedra di San Pietro, in quest'anno
fu creato papa <i>Marcello</i>. Contuttochè il
padre Pagi <span class="fnote">[Pagius, in Crit. Baron.]</span> pretenda che nell'anno
precedente <i>Massimino Cesare</i> prendesse
di sua autorità il titolo d'<i>Augusto</i>, tuttavia
sembra più probabile che ciò succedesse
nell'anno presente. Stava esso
Massimiano alla guardia e al governo
dell'Oriente. Allorchè egli intese che <i>Licinio</i>
era stato promosso, nel di 11 di
novembre, alla dignità imperiale, cominciò
forte a strepitare, pretendendo fatto
a sè stesso un gravissimo torto, perchè,
essendo egli stato dichiarato Cesare molto
prima di Licinio, l'anzianità sua esigeva
ch'egli fosse anteposto all'altro
negli onori <span class="fnote">[Lactantius, de Mortib. Persec., cap. 32.]</span>. Pervenuti a notizia di
Galerio questi suoi lamenti, per attestato
di Lattanzio, inviò <i>più legati</i> a Massimino
per quetarlo, pregandolo istantemente
di ubbidire, di accettar le risoluzioni
da lui prese, e di cedere a chi era
maggiore di lui in età: che tale dovea essere
Licinio. Ostinossi Massimino nella
sua pretensione, e perciò Galerio si rodeva
le dita per aver alzato costui dal
fango, e creatolo Cesare con isperanza
d'averlo ubbidiente ad ogni suo cenno,
quando ora il trovava sì restio e impaziente
degli ordini. Andò poi a terminare
la faccenda in avere il superbo Massimino,
ad onta di Galerio, deposto il titolo
di <i>Cesare</i> e preso quel di <i>Augusto</i>, con far
poi sapere a Galerio, essere stato l'esercito
suo che l'avea proclamato <i>imperadore</i>,
senza ch'egli avesse potuto resistere.
Queste ambasciate e questo dibattimento,
che per la lontananza delle persone
richiedeva del tempo, debbono a noi
parere bastevoli fondamenti per credere
seguita, non già nell'anno precedente,
ma bensì nel presente, l'esaltazione di
Massimino. Sicchè noi ora abbiamo nell'imperio
romano cinque diversi Augusti,
<i>Galerio Massimiano</i>, <i>Massenzio</i>, <i>Costantino</i>,
<i>Licinio</i>, e <i>Massimino</i>. Lattanzio
<span class="pagenum"><a name="Page_1089" id="Page_1089"></a>[1089]</span>
vi aggiugne anche <i>Diocleziano</i>; ma niuno
scrive ch'egli mai ripigliasse la porpora.
Da tanti principi ognun può immaginare
qual confusione dovesse esser quella
de' pubblici affari. Sembra nondimeno
che, a riserva di Massenzio, gli altri andassero
in qualche maniera d'accordo
insieme. Quanto a <i>Massimino</i>, già appellato
<i>Daza</i>, come dicemmo, uscito da parenti
rustici e vili nell'Illirico, egli si era
tirato innanzi colla profession delle armi,
e tuttochè si dica ch'egli fosse uomo
quieto <span class="fnote">[Aurelius Victor, in Epitome.]</span>, pure abbiamo da Lattanzio <span class="fnote">[Lactantius, de Mortib. Persecut. cap. 32.]</span>
e da Eusebio <span class="fnote">[Euseb., Histor. Eccles., lib. 8, cap. 14.]</span>, ch'egli fu un grande
assassino de' popoli a lui sottoposti,
con ispogliarli per arricchire i soldati, e
del pari superstizioso e fiero persecutor
de' Cristiani, come risulta dalla storia
ecclesiastica.
</p>

<p>
Chiarito in questi tempi <i>Massimiano
Erculio</i>, che poco a lui profittavano le
cabale sue ne' paesi di Galerio Augusto,
se ne promise miglior effetto presso di
Costantino imperadore, genero suo e figliuolo
di un suo genero. Andossene
dunque <span class="fnote">[Lactant., ibid., cap. 29.]</span> a trovarlo nelle Gallie, fu
ricevuto da lui con tutti gli onori, alloggiato
nel palazzo, e sì nobilmente provveduto
di tutto <span class="fnote">[Eumen., Panegyr. Constant., cap. 14 e seg.]</span>, come s'egli fosse
padrone in quelle parti, volendo Costantino
che ognun l'ossequiasse ed ubbidisse
quasi più di lui stesso. Allora l'astuto
vecchio, trovandosi in mezzo a tanti
comodi, per far ben credere al genero
di non covar più pensiero alcuno di regno,
e di voler terminare in pace al pari
di Diocleziano i suoi giorni, depose la
porpora, e si ridusse ad una vita privata,
in cui non mancava a lui delizia veruna.
Tutto questo per più facilmente ingannare
l'Augusto genero. Avvenne che i
Franchi fecero in questi tempi qualche
movimento d'armi contro le terre romane.
Marciò a quella volta Costantino
<span class="pagenum"><a name="Page_1090" id="Page_1090"></a>[1090]</span>
con poca gente e alla sordina, così consigliato
da Massimiano, per sorprendere
i nemici; ma altro in testa avea il tuttavia
ambizioso suo suocero. Sperava costui
che Costantino restasse involto in qualche
grave pericolo, e di poter egli intanto
impadronirsi dell'armi e milizie lasciate
addietro. In fatti, da che si fu separato
da lui, s'inviò verso Arles, dov'era il
grosso delle soldatesche, consumando nel
cammino tutti i viveri, affinchè mancassero
a Costantino, caso ch'egli si rivolgesse
a quelle parti. Giunto ad Arles, di nuovo
assunse l'abito imperiale, s'impossessò
del palazzo e de' tesori, dei quali tosto si
servì per adescare e tirar dalla sua quelle
soldatesche; scrisse del pari all'altre più
lontane, invitandole con grandiose promesse,
e screditando presso tutti un genero,
da cui tante finezze avea ricevuto
Costantino, che non molto si fidava di
questo inquieto vecchio, e gli avea lasciato
appresso delle spie, immantinente fu
avvertito de' primi moti del suo tradimento,
e però a gran giornate dal Reno
sen venne ad Arles, prima che Massimiano
avesse preso buon piede; riguadagnò
tutte le ribellate milizie, e seguitò il suocero,
che andò a ritirarsi a Marsiglia. Dato
l'assalto a quella città, si trovò che le scale
erano troppo corte pel bisogno, e convenne
far sonare la ritirata. Lasciatosi
veder Massimiano sulle mura, Costantino
avvicinatosegli, con tutta la dolcezza possibile
gli rimproverò una perfidia così
indegna di un par suo. Altro per risposta
non riportò che delle ingiurie. Ma i cittadini
in quel tempo, aperta una porta
della città, vi lasciarono entrar la gente di
Costantino, la quale, preso Massimiano, il
condusse davanti al genero Augusto. Atto
d'incredibil moderazione convien ben
dire che fosse quel di Costantino, perchè
a riserva de' rimproveri fatti al perfido
suocero, e all'avergli tolta di dosso la
porpora imperiale, niun altro male gli
fece, nè il cacciò dalle Gallie; anzi sembra
che seguitasse a ritenerlo in sua corte,
vinto probabilmente dalle preghiere di
<span class="pagenum"><a name="Page_1091" id="Page_1091"></a>[1091]</span>
Fausta sua moglie. Qui nondimeno non
finirono le scene di quest'uomo perfidioso,
siccome vedremo. Liberato dal suddetto
pericolo l'Augusto Costantino, perocchè
tuttavia pagano <span class="fnote">[Eumen., Panegyr. Const., cap. 21.]</span>, fece dei ricchi
donativi al superbo tempio d'Apollo creduto
quello di Autun, dove opinione era
che si scoprisse la gente spergiura in
quelle acque calde.
</p>

<p>
Si può fondatamente riferire all'anno
presente una sollevazione insorta nell'Africa,
di cui parlano Zosimo <span class="fnote">[Zosimus, lib. 2, cap. 12.]</span> ed Aurelio
Vittore <span class="fnote">[Aurel. Victor, in Epitome.]</span>. Probabilmente ubbidiva
l'Africa a Galerio Augusto dopo la morte
di Severo. Massenzio, imperadore di
Roma e dell'Italia, ben sapendo che quelle
provincie erano dinanzi assegnate
all'Augusto dominante in Roma, cercò
di stendere colà il suo dominio, e vi
mandò le sue immagini scortate da una
man di soldati. Furono queste rigettale
da que' popoli. Ma perchè le truppe del
paese non poterono o non vollero fare
resistenza, Cartagine col resto della contrada
venne alla di lui ubbidienza. Cadde
in pensiero a Massenzio di portarsi
personalmente in Africa per processare
e spogliare chiunque avea sprezzate l'immagini
sue; ed avrebbe eseguito il disegno,
se gli aruspici, con allegar segni infausti
nelle vittime, non l'avessero trattenuto.
Pertanto non fidandosi di <i>Alessandro</i>
nativo della Frigia, che esercitava
l'uffizio del prefetto del pretorio, o pur
di suo vicario in Cartagine, gli scrisse
che voleva per ostaggio un di lui figliuolo.
Sapeva Alessandro che iniquo e sregolato
principe fosse Massenzio, e però
si andò scusando per non inviarlo. Scoperto
poi che era venuta gente d'ordine
d'esso Massenzio per assassinarlo, ancorchè
persona di poco spirito e di molta
età e pigrizia, intavolò una ribellione,
e si fece proclamar <i>Augusto</i> da quelle
milizie. Cosi ai cinque sopraccitati imperadori
si aggiunse quest'altro, sempre
<span class="pagenum"><a name="Page_1092" id="Page_1092"></a>[1092]</span>
più crescendo con ciò lo smembramento
del romano imperio. Crede il Tristano <span class="fnote">[Tristan., Medail., lib. 3.]</span>
che un <i>Nigriniano</i>, appellato <i>Divo</i> in qualche
rara medaglia, fosse figliuolo del suddetto
Alessandro; ma si può dubitarne.
Per tre anni si sostenne esso Alessandro
nella signoria dell'Africa, come apparisce
dalle di lui medaglie <span class="fnote">[Mediobarbus, Numism. Imperator.]</span>.
</p>

<hr />

<h2 class="hidden"><a name="CCCIX" id="CCCIX"></a>CCCIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="7">Anno di</td>
    <td><span class="sc">Cristo</span> <span class="scp">CCCIX</span>. Indizione <span class="scp">XII</span>.</td>
  </tr>
  <tr>
    <td><span class="sc">Marcello</span> papa 2.</td>
  </tr>
  <tr>
    <td><span class="sc">Galerio</span> imperadore 5.</td>
  </tr>
  <tr>
    <td><span class="sc">Massenzio</span> imperadore 4.</td>
  </tr>
  <tr>
    <td><span class="sc">Costantino</span> imperadore 3.</td>
  </tr>
  <tr>
    <td><span class="sc">Licinio</span> imperadore 3.</td>
  </tr>
  <tr>
    <td><span class="sc">Massimino</span> imperadore 3.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Massenzio Augusto</span> per la seconda volta,
e <span class="sc">Romolo Cesare</span> per la seconda.
</p>

<p>
I consoli da me proposti sono quei
che Massenzio tiranno elesse in Roma,
e venivano riconosciuti per l'Italia. Ma
per le altre provincie del romano imperio,
stante la discordia fra gli Augusti,
non si sa che fossero eletti consoli; o se
furono eletti, ne è ignoto il nome, dal
che venne che la gente, per denotar l'anno
presente, si valeva della formola <i>post
consulatum Maximiani X et Galerii VII</i>.
Contuttociò vi ha chi pretende che <i>Licinio
Augusto</i> prendesse il consolato anche
egli. Abbiam veduto <i>Romolo</i> Cesare, figliuolo
di Massenzio, esercitare il secondo
consolato nell'anno presente; ma forse
in questo medesimo egli mancò di vita,
credendo alcuni che nelle acque del
Tevere egli si affogasse, ma senza notizia
del come; anzi con dubbio tuttavia
se tale veramente fosse la morte di lui,
perchè il passo di un panegirista <span class="fnote">[Incertus, in Panegyr. Constantini, cap. 18.]</span> di
Costantino non lascia scorgere se ivi si
parli di Massenzio stesso o pure del figlio.
Anzi perchè vedremo veramente annegato
Massenzio in quel fiume, di lui e
<span class="pagenum"><a name="Page_1093" id="Page_1093"></a>[1093]</span>
non del figliuolo pare che s'abbia da intendere
quel passo. La prefettura di Roma
fu in quest'anno appoggiata ad <i>Aurelio
Ermogene</i>. Il tempo, in cui Massimiano
Erculio pose fine alle cabale sue
colla morte, resta tuttavia incerto. Idacio <span class="fnote">[Idacius, in Fastis.]</span>
ne parla all'anno seguente. Eusebio <span class="fnote">[Eusebius, in Chron.]</span>
all'anno terzo di Massenzio
suo figlio. E perciocchè esso anno terzo
si stendeva alla maggior parte del presente,
sembra a me assai verisimile che
in questo succedesse il fine della sua tragedia,
di cui buon testimonio è Lattanzio <span class="fnote">[Lactantius, de Mortib. Persecut., cap. 30.]</span>
scrittore di questi tempi, oltre all'Anonimo
Valesiano <span class="fnote">[Anonymus Valesianus.]</span>, Zosimo <span class="fnote">[Zosimus, lib. 2, cap. 11.]</span> ed
Eutropio <span class="fnote">[Eutrop., in Breviar.]</span>. Noi lasciammo questo maligno
personaggio nelle Gallie, dove, deposta
la porpora, non ostante la sua sperimentata
perfidia, ricevea un trattamento
onorevolissimo da Costantino suo
genero. Ma avvezzo al comando, nè sapendo
accomodarsi alla vita privata, che
non fece il mal uomo? Ora con preghiere
ed ora con lusinghe andò tempestando
la figliuola Fausta, per indurla a tradire
l'Augusto marito, con promettergliene
un altro più degno, e a lasciar
aperta una notte la camera del letto maritale.
Finse ella d'acconsentire, e rivelò
tutto a Costantino; ed egli per chiarirsene
mise nel suo letto per quella notte
un vile eunuco. Massimiano sulla mezza
notte armato comparve colà, e trovate
poche guardie, ed anche lontane, con
dir loro d'aver fatto un sogno che egli
voleva rivelare al suo caro figliuolo imperadore,
passò nella stanza e trucidò
il misero eunuco. Ciò fatto, uscì fuori
confessando il fatto, ed anche gloriandosene;
ma eccoti sopravvenir Costantino
con una man d'armati, il quale, fatto
portare il cadavero dell'ucciso alla presenza
d'ognuno, fece una scarica d'improperii
sopra l'iniquissimo vecchio, senzachè
<span class="pagenum"><a name="Page_1094" id="Page_1094"></a>[1094]</span>
egli sapesse proferir parola in sua
discolpa: tanto si trovò sbalordito e confuso.
Gli fu data licenza d'eleggersi la
maniera della morte, e questo fu il laccio,
con cui diede fine alla scellerata sua vita.
Fallò Zosimo con dire che questo ignominioso
fine gli arrivò in Tarso, quando
è certo che fu in Provenza, cioè ad Arles,
dove soleva dimorar colla sua corte
Costantino, o pure a Marsiglia, dove
l'autore della Cronaca Novaliciense <span class="fnote">[Chron. Novaliciense, Rer. Italicar., Part. II,
tom. 2.]</span>
circa l'anno 1054 pretende che fosse
disotterrato il corpo di Massimiano, il
quale si trovò imbalsamato ed esistente
in cassa di piombo entro un'altra di
candido marmo. Questo poi per ordine
di Rambaldo arcivescovo d'Arles fu gittato
in alto mare. E tale fu il fine obbrobrioso
di quel superbo ed ambizioso principe,
stato in addietro sì fiero persecutore
della religione di Cristo, e d'uno
ancora di questi ultimi imperadori nemici
del nome cristiano, che Dio punì con
una morte la più vergognosa ed infame.
Dall'aver Costantino data onorevole sepoltura
al suocero (come anche attesta
santo Ambrosio <span class="fnote">[Ambrosius, Epistol. 53.]</span>, con dire che il fece
mettere in una cassa non di marmo
bianco, ma di porfido), dedusse il padre
Pagi <span class="fnote">[Pagius, in Crit. Baron.]</span> che esso Augusto si attribuiva
ad onore d'essere <i>nipote di Massimiano</i>,
adducendo per questo un'inscrizione
a lui posta, dove si trova intitolato così.
Ma se Costantino il Grande non appetisse,
anzi abborrisse questa lode, si può
argomentare <span class="fnote">[Euseb., Histor. Eccles., lib. 8, cap. 13. Lactantius,
de Mort. Persec., cap. 42.]</span> dal saper noi ch'egli fece
atterrare tutte le statue ed immagini
appartenenti a Massimiano, e cancellar
quante iscrizioni e memorie potè di lui; e
per conseguente è più tosto da riferire
quel marmo a Costantino juniore, figliuolo
del Grande e di Fausta figlia di esso
Massimiano.
</p>

<p>
<span class="pagenum"><a name="Page_1095" id="Page_1095"></a>[1095]</span>
</p>

<hr />

<h2 class="hidden"><a name="CCCX" id="CCCX"></a>CCCX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="8">Anno di</td>
    <td><span class="sc">Cristo</span> <span class="scp">CCCX</span>. Indizione <span class="scp">XIII</span>.</td>
  </tr>
  <tr>
    <td><span class="sc">Eusebio</span> papa 1.</td>
  </tr>
  <tr>
    <td><span class="sc">Melchiade</span> papa 1.</td>
  </tr>
  <tr>
    <td><span class="sc">Galerio Massimiano</span> imperadore 6.</td>
  </tr>
  <tr>
    <td><span class="sc">Massenzio</span> imperadore 5.</td>
  </tr>
  <tr>
    <td><span class="sc">Costantino</span> imperadore 4.</td>
  </tr>
  <tr>
    <td><span class="sc">Licinio</span> imperadore 4.</td>
  </tr>
  <tr>
    <td><span class="sc">Massimino</span> imperadore 4.</td>
  </tr>
</table>

<p class="center">
<i>Console</i>
</p>

<p class="cons">
<i>Massenzio</i> imperatore solo.
</p>

<p>
Ne' fasti d'Idacio e nell'Anonimo del
Bucherio, o sia del Cuspiniano, è nominato
il solo <i>Massenzio</i> console in Roma.
Fuori d'Italia si contava <i>l'anno II dopo il
consolato di Massimiano Erculio X e di
Galerio Massimiano VII</i>. Ne' Fasti di Teone
enunziati si veggono sotto questo anno
<i>Andronico</i> e <i>Probo</i>. Possiam sospettare
che fossero sostituiti a Massenzio.
<i>Rufo Volusiano</i> si trova nel presente anno
prefetto di Roma. In questi tempi la
giustizia di Dio, che già aveva abbattuto
l'iniquo Massimiano Erculio, si fece sentire
anche all'altro imperadore Galerio
Massimiano, soggiornante <span class="fnote">[Lactantius, de Mortibus Persecut., cap. 31.
Anonym. Valesianus.]</span> in
Sardica nella Dacia novella, cioè a colui
che abbiam di sopra veduto principal
promotore della persecuzion dei
Cristiani. Era egli innamorato del suo
paese nativo, ed abbiamo da Aurelio
Vittore <span class="fnote">[Aurelius Victor, de Caesaribus.]</span>, ch'egli con far tagliare delle
sterminate selve nella Pannonia, e
mettere quelle terre a coltura, e con
fare scolar l'acque del lago Pelsone nel
Danubio, avea renduto un gran tratto
di paese utilissimo alla repubblica. Ardeva
egli di odio contra di Massenzio tiranno
di Roma, nè ad altro pensava che
a procedergli contro, ammassando a questo
fine a tutto potere genti e denari.
Col pretesto adunque d'aver egli a solennizzare
i vicennali del suo regno cesareo,
al che diceva che occorreano immense
<span class="pagenum"><a name="Page_1096" id="Page_1096"></a>[1096]</span>
spese, dopo aver già rovinate le
provincie a lui suddite a furia d'imposte,
inorpellate col nome di prestanze,
finì di smugnerle e di assassinarle con
altre gravezze, alla riscossion delle quali
deputò i suoi soldati, che meritavano
piuttosto il nome di carnefici che di esattori:
tanta era la lor crudeltà. Lattanzio
ci fa qui un lagrimevol ritratto di
quelle inumane esazioni, per le quali
violentemente si toglievano alla gente
tutti i frutti delle lor terre, senza lasciarle
di che vivere. Ma chi è terribile
sopra i re della terra, fece finalmente
intendere a costui che v'era uno sopra
di lui <span class="fnote">[Eusebius, Histor. Eccl., lib. 8, cap. 16.
Lactantius, de Mort. Persec., cap. 33.]</span>, percuotendolo con piaga nelle
parti segrete e vergognose, piaga orribile
ed incurabile, per i cui dolori
insoffribili cominciò egli a patire e a
prorompere in grida ed urli spaventosi.
Ciò probabilmente avvenne in Sardica,
città della nuova Dacia. Si affaticavano
i medici per curar questo fiero nemico,
che già aveva cancrenate le carni, con
tagliare e bruciare; e pareva che omai
la piaga si cicatrizzasse, quando essa
più che mai inferocì, menando tal fetore,
che non solamente per tutto il palazzo,
ma anche per tutta la città si diffuse,
come iperbolicamente lasciò scritto
Lattanzio. E, marcendo le carni, cominciò
ad uscirne gran copia di vermi. In
sì orrido stato sotto il flagello di Dio si
trovava l'iniquo principe, del cui fine
parleremo all'anno seguente. Sembra
che al presente s'abbia da riferire quanto
abbiamo da Nazario <span class="fnote">[Nazar., in Panegyr., cap. 18.]</span> nel Panegirico
di Costantino Augusto. Avevano
formata una lega contra di lui i Brutteri,
Camavi, Cherusci, Vangioni, Alamanni
e Tubanti, popoli tutti della Germania;
ed unita una formidabile armata si misero
in campagna. Lento non fu Costantino
a presentarsi colla sua incontro ad
essi, ed ottenuto passaporto per gli suoi
deputati a trattar con quelle barbare
<span class="pagenum"><a name="Page_1097" id="Page_1097"></a>[1097]</span>
nazioni, travestito come un d'essi, passò
nel campo nemico, accompagnato da
due soli de' suoi, per ispiare le lor forze
e disegni; il che felicemente seguì.
All'aver prima saputo che Costantino
era in persona all'armata, già aveano
pensato coloro di separarsi, e di non
voler battaglia; ma assicurati poi da
Costantino non conosciuto, che l'imperadore
era lontano dalle sue milizie,
arrischiarono in fine il combattimento,
in cui sbaragliati ad altro non pensarono
che a menar ben le gambe. Dopo
questa insigne vittoria, accennata in
poche parole anche da Eusebio <span class="fnote">[Euseb., in Vita Constantini, lib. 1, cap. 25.]</span>, passò
Costantino nella Gran Bretagna, chiamato
colà dalle turbolenze mosse da
alcuni di que' popoli, non si sa se ribelli
o pur nemici. La soggiogò in poco tempo,
forse con poca fatica, e senza venire
a battaglia, perchè i di lui panegiristi
non ne fanno parola. <i>San Marcello</i> papa,
cacciato in esilio da Massenzio tiranno
di Roma, terminò sul principio
di quest'anno la sua vita, onorato col
titolo di martire, ed ebbe per successore
<i>Eusebio</i> nella sedia di san Pietro <span class="fnote">[Pagius, Crit. Baron.]</span>, il
quale dopo soli quattro mesi e mezzo di
pontificato fu chiamato da Dio a miglior
vita. A lui succedette nella cattedra
pontificale <i>Melchiade</i> papa.
</p>

<hr />

<h2 class="hidden"><a name="CCCXI" id="CCCXI"></a>CCCXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="sc">Cristo</span> <span class="scp">CCCXI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Melchiade</span> papa 2.</td>
  </tr>
  <tr>
    <td><span class="sc">Massenzio</span> imperadore 6.</td>
  </tr>
  <tr>
    <td><span class="sc">Costantino</span> imperadore 5.</td>
  </tr>
  <tr>
    <td><span class="sc">Licinio</span> imperadore 5.</td>
  </tr>
  <tr>
    <td><span class="sc">Massimino</span> imperadore 5.</td>
  </tr>
</table>

<p class="center">
<i>Console</i>
</p>

<p class="cons">
<span class="sc">Caio Galerio Valerio Massimiano Augusto</span>
per la ottava volta.
</p>

<p>
Per la discordia di tanti imperadori
più che mai continuò la confusione nei
consolati. Dal canto suo <i>Galerio</i> Augusto,
benchè confinato in letto per l'orribil
sua malattia, procedette solo <i>Console per
<span class="pagenum"><a name="Page_1098" id="Page_1098"></a>[1098]</span>
l'ottava volta</i>, come s'ha dal Catalogo
del Bucherio <span class="fnote">[Bucherius, de Cycl.]</span> e da Idacio <span class="fnote">[Idacius, in Fastis.]</span>. Suo
collega è appellato <i>Licinio</i> Augusto da
Cassiodoro <span class="fnote">[Cassiodorus, in Fastis.]</span>, chi li mette amendue
consoli sotto quest'anno. I Fasti di Teone
e Lattanzio <span class="fnote">[Lactantius, de Mortib. Persecut., cap. 35.]</span> fanno consoli <i>Galerio</i>
e <i>Massimino</i>, amendue imperadori; il
che può indicare che fosse tornata fra
loro qualche armonia. In fatti ho io recato
nell'Appendice al tomo IV delle
mie Iscrizioni un marmo della Carintia,
dove vien detto edificato un tempio <i>Maximiano
VIII et Maximino iterum Augg.
Coss.</i>, e pare che si possa riferire all'anno
presente. Quanto a Roma, siamo
accertati dal suddetto Catalogo dei prefetti
di Roma, pubblicato dal Cuspiniano
e dal Bucherio, che si stette quivi sino
al settembre senza consoli; ed allora
solamente furono pronunziati consoli
<i>Rufino</i> ed <i>Eusebio</i>, o pure, come la Cronica
di Damaso <span class="fnote">[Chronic. Damasi, apud Anastasium. Bibliothecar.]</span>, <i>Volusiano</i> e <i>Rufino</i>.
Anche Idacio <span class="fnote">[Idacius, ibid.]</span> mette questi due ultimi
consoli; e certo per le conghietture da
me altrove <span class="fnote">[Thesaurus Novus Inscript., pag. 172.]</span> addotte, in quest'anno si
può credere assunto in Roma al consolato
<i>Caio Ceionio Rufino Volusiano</i>. Forse
il suo collega fu <i>Eusebio</i>, potendosi temere
il cognome di <i>Rufio</i> mutato in <i>Rufino</i>.
Che se pure diverso da lui fu <i>Rufino</i>,
non è improbabile che <i>Aradio Rufino</i>, il
quale troveremo prefetto di Roma nell'anno
seguente, procedesse console nel
presente. A Giunto Flaviano essa prefettura
di Roma fu conferita sul fine di ottobre
di quest'anno. Intanto fra orribili
tormenti, divorato da' vermi, continuava <span class="fnote">[Lactantius, de Mortib. Persecut., cap. 33.]</span>
a marcire Galerio Massimiano Augusto <span class="fnote">[Euseb., Histor. Eccles., l. 8, cap. 17.]</span>.
Per quanti ricorsi egli avesse
fatto ai suoi falsi dii, cioè ad Apollo ed
<span class="pagenum"><a name="Page_1099" id="Page_1099"></a>[1099]</span>
Esculapio, niun sollievo provava, anzi
sempre più si sentiva peggiorare. Allora
fu che s'avvide, ovvero ch'altri gli fece
venir in mente, che l'onnipotente vero
Dio il flagellava per gastigo della fiera
persecuzione da lui specialmente accesa
e crudelmente esercitata contra de' suoi
servi cristiani. Il perchè s'avvisò di dar
loro la pace, e sopra ciò pubblicò un editto,
a noi conservato da Lattanzio e da
Eusebio, in cui troviamo una filza di titoli
corrispondenti alla di lui vanità. Quivi
egli ordinò di non molestar da lì innanzi
i seguaci di Gesù Cristo, affinchè essi potessero
pregar Dio per la di lui salute.
Ma niun segno ivi si legge di pentimento;
e vi si leggono anzi delle bestemmie contro
la credenza de' Cristiani. Ad esso editto
concorsero ancora Costantino e Licinio
Augusti, i quali andavano d'accordo
con esso Galerio; e sembra che anche
Massimino vi acconsentisse, per quanto
accenna Lattanzio. Abbiamo poi dal
medesimo autore che nel dì 30 d'aprile
questo editto fu pubblicato in Nicomedia,
dove furono aperte le prigioni, e che colà
nel mese seguente arrivò la nuova che
<i>Galerio imperadore</i> avea dato fine all'odiata
sua vita. Mancò egli in fatti nel mese
di aprile, terminando la sua superbia e
crudeltà con evidente gastigo della mano
di Dio.
</p>

<p>
Trovossi presente alla di lui morte
Licinio imperadore, a cui egli raccomandò
sua moglie <i>Valeria</i>, figliuola di Diocleziano,
e <i>Candidiano</i> suo figlio bastardo.
Trovansi medaglie <span class="fnote">[Mediobarbus, in Numismat. Imp.]</span> che ci assicurano
aver egli ricevuto dall'empietà pagana
gli onori divini nel paese, per quanto si
può credere, che fu dipendente dalla di
lui autorità. Per la morte di lui restò
<i>Licinio</i> Augusto padrone di quelle medesime
contrade, cioè di tutto l'Illirico, che
abbracciava l'Ungheria ed altre provincie,
e della Grecia, Macedonia e Tracia,
ed anche della Bitinia, posta di là dallo
stretto di Bisanzio. Ma non sì tosto ebbe
intesa la di lui morte <i>Massimino</i>, imperador
<span class="pagenum"><a name="Page_1100" id="Page_1100"></a>[1100]</span>
delle provincie d'Oriente, che dato
di piglio all'armi volò nella Bitinia, e se
ne impadronì <span class="fnote">[Lactantius, de Mortib. Persecut., cap. 36.]</span>. Accorse bensì Licinio
a Bisanzio per opporsi, ma non fu a tempo;
e perchè non si sentiva gran voglia
di venir per ora con lui alle mani, diede
orecchio ad un abboccamento <span class="fnote">[Euseb., Histor. Eccles., lib. 9, cap. 6
et 10.]</span>, in cui
rimasero insieme d'accordo, restando
padrone Massimino d'essa Bitinia: con
che lo stretto di Bisanzio venne ad essere
il confine de' loro imperii. Seguita poi a
dire Lattanzio che Massimino tornò come
prima a perseguitar i Cristiani, mostrando
di farlo come pregato dalle città. Tuttavia
per far risplendere la sua clemenza
ordinò che ai servi del vero Dio non si
levasse la vita, ma permettendo che loro
si cavassero gli occhi, si tagliassero le
mani o piedi, o il naso e l'orecchie. Valeria
vedova di Galerio Augusto, ancorchè
raccomandata a Licinio, si ritirò da
lui, e passò sulle terre di Massimino con
Candidiano, figliuolo del defunto marito,
e da lei ancora adottato. Altro non dice
Lattanzio <span class="fnote">[Lactant., ibid., cap. 39.]</span>, se non che le facea paura
la libidine di Licinio, e ch'ella si giudicò
più sicura sotto la protezion di Massimino,
perchè uomo ammogliato. Ma que' villani
imperadori tutti erano bestie anche
per questo conto. Massimino, da che fu
entrata ne' suoi stati la suddetta Valeria
Augusta con Prisca sua madre, e moglie
di Diocleziano già imperadore, cominciò
a pulsarla, affinchè rinunziasse a lui
tutte le sue pretensioni sopra la succession
del padre e del marito Augusti.
Valeria, forse per tener salvi i diritti dell'adottato
Candidiano e i propri, non ne
volle far altro. Veramente sul principio
si trovò essa ben trattata da lui; ma da
lì a poco tempo restò essa non poco
ammirata e confusa, perchè Massimino
le fece proporre di prenderla per moglie;
al qual fine si esibiva di ripudiar quella
ch'egli avea. La risposta di Valeria fu
<span class="pagenum"><a name="Page_1101" id="Page_1101"></a>[1101]</span>
da donna saggia e di petto costante:
che si maravigliava di una tal proposizione,
come empia, pendente lo scorruccio
del defunto consorte, e parere a
lei strano ch'egli volesse abbandonar una
moglie senza alcun demerito suo; e che
questo procedere apriva a lei gli occhi
per temer tutto da lui; in somma non
essere permesso ad una persona del suo
grado di pensare ad un secondo marito,
come cosa scandalosa e senza esempio.
Udita ch'ebbe Massimino questa generosa
risposta, cangiossi tutta la libidine
sua in odio e furore. Cacciò Valeria e
tutti i suoi in esilio, senza assegnar loro un
luogo fisso, e con farla vergognosamente
condurre qua e là. Occupò tutti i di lei
beni, le levò i suoi ufficiali, fece tormentare
i suoi eunuchi, e mosse guerra alle
nobili dame della di lei corte, alcune
delle quali condannò alla morte con false
accuse di adulterio, quando egli sapeva
che erano più caste di quel ch'egli
stesso voleva: iniquità che accrebbe a
dismisura l'odio di ognuno verso questo
manigoldo tiranno. Come terminasse
la tragedia d'essa Valeria non tarderemo
ad udirlo. Mosse anche guerra Massimino,
per attestato di Eusebio, ai popoli
dell'Armenia, perchè, siccome cristiani,
non voleano far sacrifizii ai falsi dii; ma
con poco suo utile. La fame e la peste
anch'esse fecero guerra alle di lui armate.
</p>

<p>
Mentre tali cose succedevano in Oriente,
Costantino Augusto si applicava
a stabilire una buona pace nelle Gallie,
per essere in istato di rispondere in buona
forma alle minacce <span class="fnote">[Zosimus, lib. 2, cap. 14. Lactant., de Mort.
Persec., cap. 43.]</span> che andava facendo
Massenzio tiranno di Roma contro
di lui, servendosi del pretesto della
morte di Massimiano Erculio suo padre,
benchè in suo cuore non ne avesse disgusto.
Visitò Costantino <span class="fnote">[Eumen., Panegyr. Constant.]</span> in quest'anno
la città di Autun, e trovandola desolata,
rimise a quel popolo i debiti di
cinque anni addietro contratti col fisco,
<span class="pagenum"><a name="Page_1102" id="Page_1102"></a>[1102]</span>
e parte delle imposte per gli anni avvenire:
il che fu di mirabil sollievo a quella
città, la quale da lì innanzi prese il
titolo di Flavia dalla famiglia dell'Augusto
benefattore. Fu in questa congiuntura
che l'oratore Eumene, o Eumenio,
recitò in lode di lui un panegirico che
resta con altri tuttavia. Pensava in fatti
Massenzio di far guerra a Costantino, e
già avea disegnato di passar pei Grigioni
nelle Gallie, con formar de' mirabili castelli
in aria, cioè figurandosi di poter
atterrar Costantino con facilità, e poi
d'impadronirsi della Dalmazia e dell'Illirico,
con abbattere l'Augusto Licinio,
dominante in quelle parti. Ma prima d'intraprendere
questa guerra, giudicò meglio
di ricuperar l'Africa <span class="fnote">[Zosimus, lib. 2, cap. 14. Aurelius Victor,
de Caesaribus.]</span>. Quivi tuttavia
sussisteva l'usurpatore <i>Alessandro</i> che
avea preso il titolo d'<i>Augusto</i>. Colà fu
inviato assai nerbo di gente Rufio Volusiano
prefetto del pretorio, che probabilmente
dopo tale impresa fu assunto al
consolato. Menò egli seco Zena, uomo
che egregiamente intendeva il mestier della
guerra, ed era in credito d'uomo pien
di mansuetudine. Poca fatica durò questo
capitano a sbrigarsi di quel tiranno,
con aver messo in fuga i di lui soldati.
Restò egli preso e strangolato. Bella occasion
fu questa pel crudele Massenzio
di spogliar del suo meglio l'Africa tutta.
Non vi fu persona, nobile o ricca, che a
torto o a diritto non fosse processata e
condannata come aderente all'estinto Alessandro,
con perdere perciò vita e roba.
Oltre a ciò, ordinò l'empio Massenzio
che fosse dato il sacco e il fuoco a Cartagine,
città allora delle più belle e riguardevoli
del mondo, non che dell'Africa.
In una parola, per tante crudeltà
rimasero affatto impoverite e rovinate
tutte le africane provincie; e pure delle
lacrime di que' popoli si fece trionfo e falò
in Roma, città nondimeno con ugual furore
maltrattata dallo stesso Massenzio,
siccome fra poco dirò.
</p>

<p>
<span class="pagenum"><a name="Page_1103" id="Page_1103"></a>[1103]</span>
</p>

<hr />

<h2 class="hidden"><a name="CCCXII" id="CCCXII"></a>CCCXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="sc">Cristo</span> <span class="scp">CCCXII</span>. Indizione <span class="scp">XV</span>.</td>
  </tr>
  <tr>
    <td><span class="sc">Melchiade</span> papa 3.</td>
  </tr>
  <tr>
    <td><span class="sc">Massenzio</span> imperadore 7.</td>
  </tr>
  <tr>
    <td><span class="sc">Costantino</span> imperadore 6.</td>
  </tr>
  <tr>
    <td><span class="sc">Licinio</span> imperadore 6.</td>
  </tr>
  <tr>
    <td><span class="sc">Massimino</span> imperadore 6.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Valerio Costantino Augusto</span> per
la seconda volta e <span class="sc">Publio Liciniano
Licinio Augusto</span> per la seconda.
</p>

<p>
Tali furono i consoli per le Gallie e
per altri paesi, dove regnava <i>Costantino</i>,
e nell'Illirico, dove dominava <i>Licinio</i>.
Andavano d'accordo insieme questi due
imperadori. Ma in Roma, per attestato
d'Idacio <span class="fnote">[Idacius, in Fastis.]</span> e del Catalogo Bucheriano <span class="fnote">[Bucher., de Cyclo.]</span>,
fu <i>console</i> il solo <i>Massenzio per la quarta
volta</i>. In Oriente credono alcuni che
procedessero <i>consoli Massimino Augusto
e Picenzio</i>. Fu in quest'anno prefetto di
Roma Aradio Rufino. Fra tanti imperadori
cavati dall'aratro e dalla zappa,
che in questi tempi governarono, o, per
dir meglio, divisero e lacerarono l'imperio
romano, niuno, a mio credere, fu più
pernicioso e pestilente di Massenzio e di
Massimino; l'uno signoreggiante in Roma,
nell'Italia e nell'Africa; e l'altro nell'Oriente.
Ne ho per testimonio Aurelio
Vittore <span class="fnote">[Aurelius Victor, de Caesaribus.]</span> e lo stesso Zosimo <span class="fnote">[Zosimus, lib. 2, cap. 14.]</span>, nemico
di Costantino, oltre agli storici cristiani
che, parlano a lungo delle loro scelleraggini.
Sopra gli altri Lattanzio <span class="fnote">[Lactantius, de Mortib. Persecut., cap. 37
et sequent.]</span> descrive
la lascivia incredibile di Massimino e le
violenze da lui usate. L'autore incerto <span class="fnote">[Incertus, in Panegyr. Const., cap. 4.]</span>
del panegirico di Costantino ed Eusebio <span class="fnote">[Euseb., in Vita Constant., lib. 1, cap. 33.]</span>
ci fan sapere gli enormi vizii di Massenzio,
tali che possono far orrore a chiunque
legge; sì sfrenata era la sua libidine,
barbarica la sua crudeltà, non solo nella
<span class="pagenum"><a name="Page_1104" id="Page_1104"></a>[1104]</span>
Africa, come abbiam detto, ma nell'Italia
ancora e in Roma stessa. Niuna matrona
era ivi sicura dalle unghie di questo
avoltoio. La moglie dello stesso prefetto
di Roma, cristiana di religione, per sottrarsi
alla di lui bestiale violenza, si cacciò
un pugnale nel petto e morì: azione
gloriosa bensì secondo la morale de' pagani,
ma non già secondo quella de' Cristiani.
Le estorsioni poi fatte da Massenzio
per adunar tesori con disegno di valersene
a far guerra a Costantino, e per
tener contente ed allegre le sue milizie,
furono innumerabili, perchè continue.
Tutto dì saltavano fuori calunnie contra
dei benestanti e de' medesimi senatori;
ed oltre ai lor beni vi andava anche la
vita, di maniera che il senato restò spogliato
dei suoi più illustri soggetti. Potevano
poi i soldati a man salva commettere
quante iniquità volevano contra
l'onore, la vita e i beni degl'innocenti,
perchè la giustizia per conto loro avea
affatto perduta la voce e le mani. Lo stesso,
che in Roma, si praticava per tutta
l'Italia dai suoi perversi ministri. Giunse
Massenzio per questa via in meno di sei
anni a spogliar Roma e le provincie italiane
di tulle le ricchezze adunate dai popoli
in più di dieci secoli addietro <span class="fnote">[Aurelius Victor, de Caesaribus. Euseb., in
Vita Constantini, lib. 1, cap. 35.]</span>.
Fu fatto anche in Roma un giorno un
gran macello di cittadini romani per leggerissima
cagione. Forse fu quella, di cui
Zosimo <span class="fnote">[Zosimus, lib. 2, cap. 13.]</span> fa menzione, dicendo che attaccatosi
il fuoco in Roma al tempio della
Fortuna, perchè uno de' soldati metteva
in burla quella falsa deità, i Romani
accorsi a folla per ismorzar l'incendio,
se gli avventarono addosso e l'uccisero.
Di più non vi volle perchè gli altri soldati
ammutinati facessero una fiera strage
di que' cittadini, e se non accorreva
Massenzio, la città affatto periva. Anche
Nazario <span class="fnote">[Nazar., in Panegyr. Constant.]</span>, anche Prudenzio <span class="fnote">[Prudentius, in Sammach., lib. 1.]</span> ci
<span class="pagenum"><a name="Page_1105" id="Page_1105"></a>[1105]</span>
lasciarono un vivo ritratto del compassionevole
stato di Roma sotto di questo
tiranno, impudico, crudele, assassino delle
sostanze altrui, e dato alla magia per
la folle speranza di scoprir l'avvenire:
nel che quanto egli s'ingannasse fra poco
apparirà.
</p>

<p>
Intanto l'Augusto Costantino con segrete
lettere veniva sollecitato dai Romani
a calare in Italia, per liberarli dall'insoffribil
tiranno; ma quello che finalmente
diede la spinta alle di lui armi,
fu l'udire che Massenzio era risoluto
di muovere a lui stesso guerra, con lasciarsene
anche intendere dappertutto,
e mirabil preparamento faceva a tal fine,
fingendo di voler vendicare la morte di
Massimiano suo padre. Un gran dappoco <span class="fnote">[Aurelius Victor, de Caesaribus. Incertus,
Panegyrico Constantin.]</span>,
un figlio della paura era per altro
Massenzio; dato unicamente ai piaceri,
non usciva quasi mai di palazzo: il più
gran viaggio che faceva, ma di raro,
consisteva in passare agli orti di Sallustio.
La fidanza nondimeno di riuscire nelle
grandi imprese, la riponeva egli nel numero
e nella forza delle sue scapestrate
milizie, in alcuni suoi valorosi uffiziali, e
nei tesori ammassati con impoverire tutti
i suoi sudditi. Oltre al grosso corpo dei
suoi pretoriani, gente creduta la più valorosa
dell'altre, oltre all'armata che già
servì sotto suo padre, aveva egli fatta
copiosa leva di soldati non meno in Italia
che nell'Africa. Il panegirista anonimo
di Costantino gli dà un esercito di cento
mila combattenti. Aggiugne che quello
di Costantino ascendeva solo alla quarta
parte, cioè a venticinque mila, espressamente
dicendo che era minore di quel
di Alessandro il Grande, consistente in
quaranta mila. Zosimo <span class="fnote">[Zosimus, lib. 2, cap. 15.]</span>, all'incontro,
benchè lontano da questi tempi e fatti,
pure con più verisimiglianza racconta
che Massenzio avea in armi, oltre alle
vecchie sue squadre, ottanta mila Italiani,
e quaranta mila tra Siciliani ed Africani,
<span class="pagenum"><a name="Page_1106" id="Page_1106"></a>[1106]</span>
di modo che nella sua armata si contavano
cento settanta mila pedoni, e diciotto
mila cavalli. Dall'altra parte Costantino
aveva messo in piedi un esercito di
gente, parte gallica e parte germanica,
sino al numero di novanta mila fanti ed
otto mila cavalli. Abbiamo da Nazario <span class="fnote">[Nazar., in Panegyr. Constant., cap. 9.]</span>
che Costantino tentò prima le vie dolci
per risparmiare la guerra, con ispedir
ambasciatori a Massenzio e far proposizioni
di pace. Più che mai ostinato
nei suoi disegni si trovò il tiranno: e
non passò molto <span class="fnote">[Nazar., ibid., cap. 10.]</span> ch'egli diede principio
alla danza con abbattere in Roma
le statue ed immagini di Costantino, più
che mai protestando di voler la vendetta
del padre. Ora Costantino, veggendo che
a costui piaceva il giuoco continuò più
che mai a mettersi in arnese. Ma per
assicurarsi di non aver che un nemico
da affrontare, trattò prima una lega con
Licinio imperadore dell'Illirico, e gli
riuscì di stabilirla con promettergli in
moglie <i>Flavia Valeria Costanza</i> sua sorella <span class="fnote">[Lactant., de Mort. Persecut., cap. 43.]</span>.
Informato di questo accordo
Massimino imperador dell'Oriente, che
prima era in trattato di lega con esso
Licinio, ingelosito della contratta loro
forte amistà, quasi che mirassero alla di
lui rovina, tosto si rivolse al tiranno di
Roma, cioè Massenzio, con offerirsi di
stringersi in lega con lui. Massenzio a
braccia aperte accettò le esibizioni, parendogli
mandato dal cielo un sì fatto
aiuto in occasione di tanta importanza.
Pure noi non sappiamo che Licinio porgesse
in questa guerra soccorso alcuno
a Costantino, nè che Massimino si sbracciasse
punto per sostenere Massenzio.
</p>

<p>
Non volle già il saggio Costantino
lasciarsi prevenir da Massenzio, ma
animosamente determinò di prevenir
lui, e di allontanar dal suo dominio la
guerra, con portarla nel paese nemico.
Probabilmente adunque sulla primavera
dell'anno presente mosse egli dal Reno
<span class="pagenum"><a name="Page_1107" id="Page_1107"></a>[1107]</span>
l'armata sua <span class="fnote">[Incertus, in Panegyr. Costantini, cap. 5.]</span>, con inviarne un'altra
per mare, e tal diligenza fece che all'improvviso
comparve all'Alpi, e le passò
senza trovar resistenza. Trovò bensì la
città di Susa ben fortificata, ben rinforzata
di guarnigione, che si oppose ai
suoi passi, nè volle cedere alla chiamata.
Costantino, senza mettersi ad assediarla,
comandò immantinente che si attaccasse
il fuoco alle porte, e si desse la
scalata alle mura. V'entrò vittoriosa la
di lui gente; e pure il buon imperadore
ne impedì il sacco, e perdonò a quegli
abitanti e soldati <span class="fnote">[Nazar., in Panegyr. Constan., cap. 22.]</span>. S'inoltrò poi l'esercito
suo alla volta di Torino; ma prima
di giugnervi, ecco possenti schiere
di nemici a cavallo, tutte armate di ferro,
attraversargli il cammino. Fatto far largo
ai suoi, Costantino le prese in mezzo,
e poi diede loro addosso. I più restarono
ivi atterrati a colpi di mazze, gli altri inseguiti
sino a Torino, trovarono le porte
che non si vollero aprir dagli abitanti
per loro, a piè delle quali perciò rimasero
estinti. Di volere del popolo entrò in
quella città Costantino, ricevuto con
giubilo da tutti. Questo primo prosperoso
successo dell'armi sue mosse le circonvicine
città a spedirgli dei deputati,
con esibirgli la lor sommessione e provvisione
di viveri, di maniera che, senza
più sfoderar la spada, egli arrivò a Milano,
dove entrò fra i viva di tutto quel
popolo. Il buon trattamento ch'egli faceva
a chiunque volontariamente si rendeva,
invitava gli altri ad accettarlo allegramente
per signore. Dopo aver dato
per qualche giorno riposo all'esercito
suo in quella nobil città, passò Costantino
a Brescia, dove trovò un buon corpo
di cavalleria che parea disposto a
far fronte; ma sbaragliato con pochi
colpi, prese tosto la fuga, con salvarsi a
Verona, dove si erano unite le soldatesche
di Massenzio, sparse prima in varii siti
per difendere quella forte città <span class="fnote">[Incertus, in Panegyr. Costant., cap. 8.]</span>. Avea
<span class="pagenum"><a name="Page_1108" id="Page_1108"></a>[1108]</span>
quivi il comando dell'armi Ruricio Pompeiano
prefetto del pretorio, uomo di
molta sperienza ne' fatti della guerra,
che, senza volersi esporre all'azzardo di
una battaglia, si dispose a sostenere
l'assedio, con restare a sua disposizione
il di là dall'Adige. Fu dato principio
all'assedio, ma riconoscendosi la vanità
d'esso se non si stringeva la città anche
dalla parte settentrionale, riuscì poi alle
milizie di Costantino di valicar quel
fiume nella parte superiore in sito poco
custodito da' nemici; e però d'ogni intorno
restò assediata Verona. Più d'una
sortita fece Pompeiano, ma con lasciar
sempre sul campo la maggior parte dei
suoi: il perchè prese egli la risoluzione
di uscirne segretamente dalla città per
portarsi a raunar gente, e tornar poi
a soccorrerla. Ritornò in fatti con molte
forze <span class="fnote">[Nazar., in Panegyr. Const., cap. 26.]</span>. Ma Costantino, lasciata la
maggior parte dell'esercito all'assedio,
col resto, benchè inferiore di numero ai
nemici, andò coraggiosamente ad assalirlo.
Si attaccò la zuffa verso la sera, e
durò parte della notte, colla totale sconfitta
e strage grande de' Massenziani, e
colla morte dello stesso lor generale
Pompeiano. Grandi prodezze fece in
questo combattimento Costantino, coll'entrare
nel più forte e pericoloso della
mischia, e menar le mani al pari d'ogni
semplice soldato, di maniera che dopo
la vittoria i suoi uffiziali colle lagrime
agli occhi lo scongiurarono di non azzardar
più a questa maniera una vita di
tanta importanza <span class="fnote">[Incertus, in Panegyr., cap. 11.]</span>. Pare che continuasse
anche qualche tempo l'assedio,
e che la città fosse presa o per dedizione
o per assalto, e poi saccheggiata, ma i
panegiristi d'allora, usati, secondo il
loro mestiere, a farci veder solamente il
bello del loro eroe, non ci lasciano scorgere
come terminasse quella tragedia,
se non che l'Anonimo scrive, che Pompeiano
cagion fu della rovina di Verona,
e che miserabil fu la calamità di quel
<span class="pagenum"><a name="Page_1109" id="Page_1109"></a>[1109]</span>
popolo. A tutti nondimeno fu salva la
vita, ed anche agli stessi soldati nemici.
Ma perchè non v'erano tante catene da
poter legare sì gran copia di prigioni,
Costantino ordinò che delle spade loro
si facessero tante catene per custodirli
nelle carceri.
</p>

<p>
Tocca Nazario <span class="fnote">[Nazar., in Panegyr. Const., cap. 27.]</span> di passaggio le città
d'Aquileia e di Modena, con far comprendere
che anch'esse fecero della resistenza,
e convenne usar della forza
contra di esse. Ma in fine anche quei
popoli si renderono e con piacere, perchè
sottoposti a Costantino si promettevano
migliore stato, e in fatti si trovarono
da lì innanzi in buone mani. Niuna
altra opposizione provò l'Augusto principe
nella continuazion del suo viaggio,
finchè arrivò alle vicinanze di Roma,
primario scopo delle sue armi, per desiderio
di far sua la capital dell'imperio,
e di liberar quel popolo dal giogo intollerabile
del violento tiranno Massenzio.
Costui non s'era attentato in addietro,
e molto meno si attentava ora a
mettere il piede fuori di Roma <span class="fnote">[Lactant., de Mortib. Persecut., cap. 44.]</span>, perchè
da' suoi astrologhi o maghi era stato
predetto, che qualora ne uscisse, sarebbe
perito. L'armata sua di gran lunga era
superiore all'altra; in Roma aveva egli
raunata un'immensa copia di viveri; ed
inoltre colle immense somme d'oro, da
lui messe insieme colle inudite sue avanie,
si lusingava di poter sovvertire tutte
le milizie di Costantino, siccome gli
era venuto fatto con quelle di Severo e
di Galerio. Il perchè sembrava più tosto
godere che rattristarsi della venuta di
Costantino, stante il tenersi egli come
in pugno di spogliarlo di gente, di riputazione
e di vita. Ma differenti erano gli
alti disegni di Dio, che intendeva di liberar
oramai Roma dal tiranno, e la
sua Chiesa dalla persecuzion de' pagani,
i quali intorno a tre secoli sparso aveano
tanto sangue di persone innocenti.
Era già l'Augusto Costantino assai inclinato
<span class="pagenum"><a name="Page_1110" id="Page_1110"></a>[1110]</span>
verso de' Cristiani, ancorchè
nato ed allevato nella superstizion dei
Gentili, con aver forse ereditato questo
buon genio da Costanzo suo padre, da
noi veduto sì favorevole ai cristiani, o
pur da Elena sua madre. Trovandosi
egli ora in questo gran cimento; cioè a
fronte di un potentissimo nemico, e sul
bivio o di perdere o di guadagnar tutto,
allora fu che, conoscendo il bisogno di
essere assistito da Dio, seriamente pensò
a qual Dio dovesse egli ricorrere per
aiuto. La follia e falsità de' finora creduti
suoi dii in varie occasioni l'avea
egli osservata, e però sull'esempio di
suo padre non soleva più adorare se
non il Dio supremo, padrone e regolatore
dell'universo. Eusebio <span class="fnote">[Euseb., in Vita Constan., lib. 1, cap. 27
et seq.]</span> gravissimo
storico ci assicura d'aver intesa
la verità di questo fatto dalla bocca del
medesimo Costantino, allorchè da lì ad
alcuni anni familiarmente cominciò a
trattare con lui. Cioè si raccomandò egli
vivamente a Dio creatore del tutto,
quando nel marciar egli coll'esercito suo
un giorno, sul bel mezzo dì mirò in cielo
sopra il sole una croce di luce, ed
appresso le seguenti parole: <i>Con questa
va a vincere.</i> Di tal miracoloso fenomeno
spettatori furono anche i soldati della
sua comitiva. Restò egli perplesso del
suo significato, quando nella seguente
notte apparendogli in sogno Cristo, gli
disse, che, di quella bandiera valendosi,
egli vincerebbe. Nulla di più occorse
perchè Costantino, fatti chiamare de' sacerdoti
cristiani, ed esposto loro quanto
avea veduto, imparasse a conoscere la
venerazion dovuta alla Croce santificata
da Gesù Cristo, e dal culto de' falsi dii
passasse alla pura e santa religion dei
Cristiani: fatto de' più mirabili e strepitosi
che somministri la storia, perchè
mutò affatto in poco di tempo anche la
faccia del romano imperio.
</p>

<p>
Fece adunque Costantino mettere
nelle sue insegne il monogramma di
<span class="pagenum"><a name="Page_1111" id="Page_1111"></a>[1111]</span>
Cristo Signor nostro, e con questa animosamente
procedette contro del tiranno.
In qual tempo precisamente, cioè se
nel principio di questa guerra o pur
nelle vicinanze di Roma, accadesse un
tal fatto, l'han ricercato gli eruditi. Chiaramente
Lattanzio <span class="fnote">[Lactantius, de Mort. Persecut. cap. 43.]</span> scrive che Costantino
prima di venir a battaglia con
Massenzio, avvertito da Dio in sogno,
fece mettere il nome di Cristo negli scudi
de' soldati, e che in virtù d'esso vinse.
E benchè possa parere strano a taluno,
che i panegiristi di allora e gli storici
pagani, come Eutropio, Sesto Vittore e
Zosimo non abbiano fatto menzione
alcuna di un avvenimento di tanta conseguenza;
pure non è da maravigliarsene,
perchè nè pur essi parlano della
religion cristiana abbracciata da Costantino;
o se ne parlano, solamente è per
isparlarne, e non già per riconoscerne i
pregi e i miracoli. A buon conto fuor
di dubbio è che Costantino, abbandonati
gl'idoli, abbracciò la credenza dei
cristiani, e fu il primo degl'imperadori
che venerasse la Croce; avvenimento
per sè stesso miracoloso, ed effetto della
mano di Dio. Lattanzio poi ed Eusebio
furono scrittori nobili, contemporanei e
familiari di quel grande Augusto, nè loro
si può negar fede senza temerità. Le
precauzioni che prese in questa congiuntura
Massenzio, furono di portare l'armata
sua, più numerosa di lunga mano
che quella di Costantino, fuori di Roma,
alla difesa del Tevere e di Ponte Molle;
e di fabbricar su quel fiume un ponte di
barche, congegnato in maniera, che levando
via alcuni ramponi <span class="fnote">[Eusebius, in Vita Constantini, lib. 1, c. 38.]</span>, da' quali
era legato nel mezzo, esso si scioglieva,
non tanto per assicurarsi della propria
ritirata occorrendo, quanto per annegare
i nemici se si mettevano a passarlo. Arrivato
che fu Costantino a Ponte Molle,
quivi si accampò coll'esercito suo, ma
senza scorgere come potere passar oltre;
colla opposizione di un fiume allora
<span class="pagenum"><a name="Page_1112" id="Page_1112"></a>[1112]</span>
assai ricco d'acque, e difeso da tante
squadre nemiche. Ma permise Iddio che
il tiranno dovette essere sì caldamente
spronato dagli uffiziali suoi, a' quali per
la superiorità delle forze parea certa la
vittoria, che s'indusse a far egli passare
l'armata sua di là dal fiume pel nuovo
ponte di navi, con animo di venir a battaglia
campale col nemico; ed intanto
prese posto fra Costantino e il Tevere
ad un luogo appellato i Sassi Rossi,
lungi da Roma, se disse il vero Aurelio
Vittore <span class="fnote">[Aurelius Victor, de Caesaribus.]</span>, nove miglia. Non poteva
Massenzio far cosa più grata di questa
a Costantino, il quale non altro temeva,
se non che il tiranno stesse chiuso in
Roma, ed aspettasse piuttosto un assedio;
il che sarebbe stato la rovina o di
Roma, o degli assedianti, perchè quella
gran città era a maraviglia fornita di
munizioni da bocca e da guerra, e di
un'armata maggior della sua <span class="fnote">[Incertus, in Panegyr. Costantini, cap. 16.]</span>. Due
giorni prima il tiranno spaventato da
un sogno, s'era levato dal palazzo, e
colla moglie e col figliuolo (non sappiamo
se Romolo o pure un altro) era
passato ad abitare in una casa particolare:
dal che i superstiziosi Romani presagirono
tosto che fosse imminente la
sua caduta.
</p>

<p>
Era venuto il dì in cui Massenzio
dovea celebrare il giorno suo natalizio,
o pure l'ultimo dell'anno sesto del suo
imperio con feste e giuochi; cioè il dì
27 d'ottobre, per quanto si ricava da
Lattanzio <span class="fnote">[Lactantius, de Mortib. Persec., cap. 44.]</span>, ovvero il dì 28 d'esso
mese, come si raccoglie da un Calendario
antichissimo pubblicato dal Bucherio <span class="fnote">[Bucherius, de Cycl.]</span>.
Non mancò Massenzio di dare
al popolo giuochi circensi; ma perchè
il medesimo popolo gridò che Costantino
non si potea vincere, tutto in collera
si levò di là, e spediti alcuni senatori a
consultare i libri sibillini <span class="fnote">[Zosimus, lib. 2, cap. 16.]</span>, mentre
<span class="pagenum"><a name="Page_1113" id="Page_1113"></a>[1113]</span>
egli attendeva a far de' sacrifizii, gli fu
riferito essersi trovato che in quel giorno
avea da perire il nemico de' Romani.
Questo bastò per incoraggirlo, perchè
l'interpretò contra di Costantino, senza
pensare ch'egli stesso potesse essere
quel desso; e però tutto in armi passò
all'esercito suo, il qual già era alle mani
coll'avversario. Così Lattanzio. Ma i
panegiristi di Costantino <span class="fnote">[Incertus, in Panegyr. Const., cap. 16. Nazar.,
in Panegyr., cap. 28.]</span> sembrano
dire ch'egli in persona schierò la propria
armata ed attaccò la zuffa <span class="fnote">[Zosimus, lib. 2, cap. 16.]</span>. Fu
questa delle più terribili e sanguinose, e
parve che Dio permettesse che il tiranno
ristrignesse la sterminata moltitudine
de' suoi fra il Tevere e l'esercito nemico,
acciocchè restando sconfitta, ne perisse
la maggior parte o trafitta dalle
spade, o sommersa nel fiume. In fatti
Costantino, dopo aver messe in miglior
ordinanza di battaglia le sue milizie,
tutto fiducia nel Dio de' cristiani, fece
dar alle trombe, e innanzi agli altri si
scagliò contro ai nemici. I primi a piegare
furono i soldati romani ed italiani,
perchè ansiosi d'essere liberati dall'insoffribil
tiranno. Tennero forte gli altri, e
moltissimo sangue si sparse; ma in fine
rotta la cavalleria di Massenzio, tutto il
suo campo voltò le spalle, ma con aver
dietro le spade nemiche, ed avanti un
largo fiume. Però la strage degli uccisi
fu grande, maggior la copia di coloro
che finirono la lor vita nelle acque. Anche
Massenzio, spronato il cavallo, cercò
di salvarsi pel suo ponte di barche, ma
il trovò sì carico per la folla dei fuggitivi,
ch'esso ponte si sciolse, e si affondò,
ed egli in compagnia d'altra non poca
gente precipitò nell'acque, ed ivi restò
sommerso <span class="fnote">[Euseb., in Vit. Const., lib. 1, cap. 38.]</span>. Giunta questa nuova in
Roma, niuno per qualche tempo osò di
mostrarne allegrezza, perchè non mancava
chi l'asseriva falsissima; ma ritrovato
nel giorno appresso il cadavero
<span class="pagenum"><a name="Page_1114" id="Page_1114"></a>[1114]</span>
dell'estinto tiranno, e spiccatane dal
busto le testa, portata che fu questa
sopra un'asta nella città, allora tutto il
popolo proruppe <span class="fnote">[Eutrop., in Breviar. Aurelius Victor, de
Caesarib. Zosimus, lib. 1, cap. 16.]</span> in trasporti incessanti
di gioia, senza potersi esprimere
quanta fosse la consolazion sua al trovarsi
libero da un tiranno, delle cui
iniquità parlarono cotanto non meno i
cristiani che gli etnici scrittori. Ma crebbe
il giubilo, quando videro entrar in
Roma nel giorno susseguente al fatto
d'armi il vittorioso Costantino in foggia
di trionfo, ma insieme in abito di
pace e d'amore, perchè senza condur
prigioni, e con fare buon volto a tutti, e
solamente con aria di clemenza si lasciò
vedere a quel gran popolo.
</p>

<p>
Zosimo scrive ch'egli fece levar di
vita un picciolo numero di persone
troppo in addietro attaccate al tiranno;
ed oltre a ciò Nazario sembra dire che
Costantino sradicò dal mondo la di lui
schiatta colla morte probabilmente del
figliuolo di Massenzio, che non sappiamo
se fosse Romolo o pure un altro. La
clemenza sua si stese dipoi sopra il
restante delle persone <span class="fnote">[Incertus, in Paneg. Const., cap. 21. Libanius,
Oratione 21.]</span>, ricevendo in
sua grazia chiunque era stato apertamente
contra di lui, e conservando loro
il possesso dei beni ed impieghi, e fino
ad alcuni, dei quali il popolo dimandava
la morte. Accettò inoltre al suo servigio
que' soldati di Massenzio ch'erano salvati
nella rotta, con levar loro l'armi;
benchè dipoi loro le restituì, mandandoli
solamente divisi alle guarnigioni dei
suoi stati sul Reno e sul Danubio. Ma
ciò che più d'ogni altra sua risoluzione
diede nel genio al popolo romano, e gli
guadagnò le benedizioni di ognuno, fu
ch'egli abolì affatto la milizia pretoriana.
Questo considerabil corpo di gente militare
e scelta, istituito anche prima da
Augusto, e conservato dai susseguenti
imperadori per difesa delle lor persone,
<span class="pagenum"><a name="Page_1115" id="Page_1115"></a>[1115]</span>
dell'imperial palazzo e della città di
Roma, l'abbiamo tante volte vedute
prorompere in deplorabili insolenza per
rovina della medesima città, e divenuto
con tante sedizioni l'arbitrio dello
imperio, perchè avvezzo ad usurparsi
l'autorità di creare o di svenar gl'imperadori.
Incredibili specialmente erano
stati i disordini da lor commessi sotto
Massenzio, principe che per tenerseli
bene affezionati, permetteva lor tutto, e
sovente dicea che stessero pure allegri
e spendessero largamente, perchè nulla
lascerebbe mancare a soldati di tanto
merito. Costantino ritenne chi volle servire
al soldo suo con essere semplice
soldato; e, licenziati gli altri, distrusse
il castello pretoriano, specie di fortezza
destinata lor per quartiere. Noi non
sappiamo che altra guarnigione da lì innanzi
stesse in Roma, fuorchè i vigili
destinati a battere di notte la pattuglia,
e forse qualche discreta guardia del
palazzo dei regnanti. Ma non fu per
questo abolita l'insigne carica di prefetto
del pretorio, la quale continuò ad essere
una delle prime nella corte imperiale.
Anzi, perchè la division fatta da Diocleziano
del romano imperio in quattro
parti avea introdotto quattro diversi
prefetti del pretorio, volendo cadaun
de' principi il suo prefetto, cioè il suo
capitano delle guardie; così ne seguitò
il loro istituto, con trovar noi da qui
innanzi i prefetti del pretorio dell'Italia,
delle Gallie, dell'Illirico e dell'Oriente.
Comparve poi nel senato il novello signore <span class="fnote">[Incertus, in Panegyr. Const., cap. 18.]</span>,
e con graziosa orazione piena
di clemenza parlò che voleva salva
l'antica loro autorità. Gli accusatori,
de' quali sotto i principi cattivi abbondò
sempre la razza in Roma, e per cui non
meno i rei che gl'innocenti perdevano
roba ed anche vita, fu vietato l'ascoltarli
da lì innanzi, ed intimato contra di
essi l'ultimo supplicio. Erano poi innumerabili
coloro che Massenzio ingiustamente
avea o cacciati in esilio, o
<span class="pagenum"><a name="Page_1116" id="Page_1116"></a>[1116]</span>
imprigionati, o condannati a diverse pene,
o spogliati delle loro sostanze <span class="fnote">[Nazar., in Paneg. Constant., cap. 32 et seq.]</span>. A
tutti fu fatta grazia, ad ognuno restituiti
i lor beni. In somma parve che Roma
rinascesse in breve tempo, perchè nel
termine di soli due mesi la benignità di
Costantino riparò tutti i mali che nello
spazio di sei anni avea fatto la crudeltà
di Massenzio. Per questa vittoria dipoi
divenne egli padron di tutta l'Italia, e
fu meravigliosa la commozione delle
persone accorse allora dalle varie provincie
a Roma, per mirar coi loro occhi
l'invitto liberatore che rotte avea le
lor catene. Fu anche inviata in Africa
la testa del tiranno accolta ivi con istrepitose
ingiurie; e però senza fatica, anzi
con gran festa, i popoli ancora di quelle
provincie riconobbero per lor signore
chi gli avea finalmente tratti da lagrimevole
schiavitù.
</p>

<hr />

<h2 class="hidden"><a name="CCCXIII" id="CCCXIII"></a>CCCXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="sc">Cristo</span> <span class="scp">CCCXIII</span>. Indizione <span class="scp">I</span>.</td>
  </tr>
  <tr>
    <td><span class="sc">Melchiade</span> papa 4.</td>
  </tr>
  <tr>
    <td><span class="sc">Costantino</span> imperatore 7.</td>
  </tr>
  <tr>
    <td><span class="sc">Licinio</span> imperadore 7.</td>
  </tr>
  <tr>
    <td><span class="sc">Massimino</span> imperadore 7.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Valerio Costantino Augusto</span> per
la terza volta, <span class="sc">Publio Valerio Liciniano
Licinio Augusto</span> per la terza.
</p>

<p>
Fu in quest'anno prefetto di Roma
<i>Rufio Volusiano</i>. Ho ben io, secondo
l'uso di altri scrittori, notato negli anni
addietro, cominciando dal principio
dell'Era nostra, le <i>Indizioni</i>, cioè un
corso di quindici anni, terminando il
quale si torna a contare la prima indizione.
Ma tempo è ormai d'avvertire
che non furono punto in uso le indizioni
ne' secoli passati, e che, per consentimento
degli eruditi, ne fu istitutore Costantino
il Grande <span class="fnote">[Panvin., in Fast. Consul. Petav., de Doctrina
Tempor. Pagius, in Critic. Baron.]</span>. Il motivo di tal
istituzione resta oscuro tuttavia. Opinione
fu de' legisti, ch'essa indizione fosse
<span class="pagenum"><a name="Page_1117" id="Page_1117"></a>[1117]</span>
così chiamata da un determinato pagamento
di tributi, e il cardinal Baronio <span class="fnote">[Baron., in Annalib. Eccles.]</span>
aggiunse, fatto questo regolamento pel
tempo destinato ai soldati di militare,
dopo il quale s'imponeva un tributo
per pagarli. Conghietture son queste
assai lodevoli, ma che nulla di certo a
noi somministrano. Quel che è fuor di
dubbio, servirono da lì innanzi, e tuttavia
servono le indizioni per regolare
il tempo. Tiensi inoltre che la prima
indizione cominciasse a correre nel settembre
dell'anno precedente, e non già
per la vittoria di Costantino contra di
Massenzio, come immaginò il Panvinio,
perchè questa accadde sul fine d'ottobre.
Ma perchè appunto nel settembre
antecedente non era Costantino per
anche padrone di Roma, han creduto
alcuni che si desse principio ad essa indizione
nel settembre dell'anno corrente:
il che alle pruove non sussiste. Potè
anche prima della vittoria Costantino
introdurre l'uso di tali indizioni, essendo
per altro fuor di dubbio che le nuove
indizioni cominciavano il corso loro
nel dì primo di settembre, o pure nel
dì 24 d'esso mese; e questo uso per
assaissimi secoli durò in Occidente, con
essere poi prevaluto quel della curia
romana, la quale da qualche secolo in
qua conta dal dì primo di gennaio la
novella indizione. Egli è ben credibile
che l'Augusto Costantino continuasse
a dimorare in Roma almen sino alle
calende di gennaio di quest'anno, per
solennizzar ivi il terzo suo consolato.
Quivi pubblicata fu una legge <span class="fnote">[Cod. Theodos. L. 13, tit. 10, lib. 1.]</span> in
sollievo de' poveri, che dai collettori
delle pubbliche imposte erano più del
dovere caricati per favorire i ricchi.
Passò egli dipoi a Milano, ed era in
quella città nel 10 di marzo, come
apparisce da un'altra sua legge <span class="fnote">[Gothofredus, in Chron. Cod. Theodos.]</span>.
Chiamato colà Licinio imperadore dall'Illirico,
vi venne per isposare <i>Costanza</i>
<span class="pagenum"><a name="Page_1118" id="Page_1118"></a>[1118]</span>
sorella dell'Augusto Costantino, a
lui promessa nell'anno precedente, e
quivi in fatti si solennizzarono quelle
nozze, e si formò un nuovo decreto per
la pace delle chiese e persone cristiane.
</p>

<p>
Fin quando era in Roma Costantino,
avviso gli pervenne che i Franchi, gente
avvezza a violar per poco i patti e i
trattati, faceano de' preparamenti per
passar ai danni delle Gallie. E perciò,
sbrigato dagli affari dell'Italia, volò alle
sponde del Reno <span class="fnote">[Incertus, Panegyr. Const., cap. 22. Zosimus,
lib. 2, cap. 17.]</span>, e trovò non ancora
passati i Barbari. Fece egli finta di
ritirarsi, mostrandosi non accorto dei
loro andamenti, ma lasciò in un'imboscata
un grosso corpo di gente. Allora
fu che i Barbari, credendo lui ben
lontano, si arrischiarono a valicare il
Reno in gran copia. Ma caduti nell'agguato,
pagarono ben caro il fio della
loro perfidia. Nè questa bastò. Eccoti
giugnere di nuovo Costantino, il quale,
radunata una buona flotta di navi, ed
imbarcata la sua gente, passò animosamente
il Reno, e portò lo sdegno e la
vendetta addosso a quelle barbare e
disleali nazioni. L'Anonimo Panegirista
gonfiando le pive secondo l'uso de' suoi
pari, giugne a dire, aver Costantino dato
sì gran guasto al loro paese, e fatta
cotanta strage di loro, che si credeva
non doversi più nominar la nazione dei
Franchi, avvezza in que' tempi a solamente
nudrirsi di cacciagione. Ci farà
ben vedere la storia che sparata oratoria
fosse la sua. Sembra che in questo
anno appunto il panegirista suddetto,
creduto Nazario da alcuni, recitasse in
Treveri quel panegirico in lode di Costantino,
con dire, fra l'altre cose, che
il senato romano ad esso Augusto avea
dedicata una statua, come ad un dio
liberatore, e che l'Italia gli avea anche
essa dedicato uno scudo e una corona
d'oro. Ed è anche da osservare che
quell'oratore, per altro pagano, sul fine
ricorre non al suo Giove, non ad Apollo
<span class="pagenum"><a name="Page_1119" id="Page_1119"></a>[1119]</span>
o ad altra delle false divinità, ma all'invisibile
Creatore dell'universo Iddio,
pregandolo di conservar vita così preziosa
come quella di Costantino. Dovea
costui sapere qual già fosse la credenza
di questo glorioso imperadore, già divenuto
adoratore del solo vero Iddio.
</p>

<p>
L'anno fu questo, per attestato di
Lattanzio, e non già l'anno 316, come
han creduto Zosimo, l'autore della Cronica
Alessandrina e Idacio, in cui il vecchio
<i>Diocleziano</i>, già imperadore, diede
fine al suo vivere nella villa del territorio
di Salona, città della Dalmazia sull'Adriatico,
dove dicemmo ch'egli s'era
ritirato a vivere dopo l'abdicazion dell'imperio.
Quivi si crede che sorgesse
la moderna città di Spalatro. Non si
può negare che di belle qualità concorressero
in Diocleziano. Due autori pagani,
cioè Libanio <span class="fnote">[Liban., Oratione 14.]</span> e Giuliano l'Apostata <span class="fnote">[Julian., Oratione I.]</span>,
il lodano come persona ammirabile
in molte cose, benchè non in
tutte, riconoscendo fra l'altre, ch'egli
avea faticato di molto in utilità del pubblico.
Veggonsi tuttavia molte leggi
fatte da lui, ed inserite nel Codice di
Giustiniano, che spirano prudenza e
giustizia. Gran cura ebbe egli sempre di
promuovere i buoni <span class="fnote">[Aurelius Victor, in Epitome.]</span> e di punire i
cattivi, di mantenere l'abbondanza dei
viveri, e di rimettere in buono stato i
paesi spopolati per le guerre. Sotto di
lui andarono a vuoto tutti gli sforzi
delle barbare nazioni: tanta era l'applicazione
di lui, tanti i suoi viaggi e le
sue fatiche per reprimere col braccio
del suo bravo, cioè di Massimiano Erculio,
i nemici del romano imperio. Sapeva
anche farsi amare, e soprattutto
poi fu con ragione ammirata la di lui
saviezza, perchè, quantunque per forza
deponesse l'imperio, pure disingannato
delle spinose grandezze del principato,
non seppe mai più indursi a ripigliarlo,
risoluto di finire i suoi giorni in vita
<span class="pagenum"><a name="Page_1120" id="Page_1120"></a>[1120]</span>
privata. Ma non andò esente da biasimo <span class="fnote">[Lactantius, de Mortib. Persecut., cap. 7.]</span>
l'aver egli, secondo la sua politica,
moltiplicati i principi, e divise le
provincie dell'imperio, siccome abbiamo
veduto; perciocchè, oltre all'essere costato
carissimo ai popoli il dover mantenere
due <i>Augusti</i> e due <i>Cesari</i>, nello
stesso tempo dominanti nel paese loro
assegnato, e con corte non inferiore
alle altre, di qui poi venne uno smembramento
della monarchia romana, e le
guerre fin qui accennate, ed altre che
vedremo fra poco. Moltiplicò eziandio
gli uffiziali e gli esattori in cadauna
provincia, che servirono a conculcare
ed impoverire i popoli. E perciocchè
egli sommamente si dilettò di alzar suntuose
fabbriche tanto in Roma che in
altri paesi, e particolarmente a Nicomedia,
con disegno di renderla uguale a
Roma, e fatta una fabbrica, se non gli
piaceva, la faceva atterrare per alzarne
una nuova: di qua vennero infinite angarie
alle città, per somministrar artefici,
per condurre materiali, e per pagar
taglioni; di modo che per ornare le città
egli rovinava le provincie. Dell'avarizia
di Diocleziano abbiam parlato altrove.
Ammassava tesori, ma non per ispenderli,
fuorchè una parte nelle fabbriche
suddette; poichè per altro se occorrevano
bisogni del pubblico, soddisfaceva
coll'imporre nuove gravezze. E qualora
egli osservava qualche campagna ben
coltivata, o casa ben ornata, non mancavano
calunnie contro ai padroni, per
carpir loro non solamente gli stabili, ma
anche la vita, perchè egli senza sangue
non sapea rapire l'altrui. Cosi Lattanzio.
Ed anche Eusebio attesta aver egli
colle nuove imposte così scorticati i
popoli, che più tollerabile riusciva loro
il morire che il vivere.
</p>

<p>
Motivo ancora alla pubblica censura
diede il fasto di Diocleziano per lo suo
sfoggiare in abiti troppo pomposi, siccome
accennammo di sopra; e il peggio
fu che introdusse il farsi adorare, cioè
<span class="pagenum"><a name="Page_1121" id="Page_1121"></a>[1121]</span>
l'inginocchiarsi davanti a lui: cosa allora
praticata solamente coi falsi dii, e
non gli dispiaceva di ricevere il titolo di
Dio, e che si scrivesse alla sua divinità.
Questi conti avea da fare un così ambizioso
ed avaro principe col vero Dio,
ad onta ancora del quale aggiunse in fine
agli altri suoi reati quello della fiera
persecuzione che egli, come capo dell'imperio,
mosse contra degl'innocenti
seguaci di Cristo. Noi già il vedemmo,
appena cominciata questa persecuzione,
colpito da Dio con una lunga e terribile
malattia, e poi balzato dal trono. Certamente
per alcuni anni nel suo ritiro fu
onorato da que' principi che regnarono
dopo di lui, perchè tutti da lui riconoscevano
la lor fortuna, ed era da essi
sovente consultato negli affari scabrosi.
Ma il fine ancora di Diocleziano non
andò diverso da quello degli altri persecutori
della Chiesa di Dio. Fioccarono
le disgrazie e i crepacuori sopra di lui
nell'ultimo di sua vita. Vide abbattute
da Costantino le statue ed iscrizioni
sue; vide Valerla sua figliuola, già moglie
di Galerio Massimiano, e Prisca sua
moglie, rifugiate nell'anno 311 nelle
terre di Massimino imperador d'Oriente,
maltrattate da lui, spogliate dei lor
beni, e poi relegate ne' deserti della Soria.
Mandò ben egli più volte de' suoi
uffiziali <span class="fnote">[Lactantius, de Mortib. Persec., cap. 41.]</span> a pregare quel crudele Augusto
di restituirgli due sì care persone,
ricordandogli le tante sue obbligazioni;
ma nulla potè ottenere: negativa, per
cui crebbe tanto in lui il dolore e il
dispetto, che, veggendosi sprezzato ed
oltraggiato da tutti, cadde in una tormentosa
malattia. A farlo maggiormente
disperare dovette altresì contribuire,
se è vero, ciò che narra Aurelio Vittore <span class="fnote">[Aurelius Victor, in Epitome.]</span>,
cioè che avendolo Costantino e
Licinio pregato d'intervenire in Milano
alle nozze poco fa accennate, egli se ne
scusò con allegare la sua grave età: del
che mal soddisfatti quei principi, gli
<span class="pagenum"><a name="Page_1122" id="Page_1122"></a>[1122]</span>
scrissero una lettera minaccievole, trattandolo
come da lor nemico. Per questo
disgustoso complimento, venuto
dietro alle altre suddette disavventure,
egli si ridusse a non voler nè mangiare
nè dormire, sospirando, gemendo, piagnendo,
e rivoltandosi ora nel letto, or
sulla terra, tanto che disperato chiuse
gli occhi per sempre circa il mese di
giugno dell'anno presente. Fu egli poi
deificato secondo l'empietà d'allora, per
attestato di Eutropio <span class="fnote">[Eutrop., in Breviar.]</span>. Nelle medaglie <span class="fnote">[Mediob., Numism. Imper.]</span>
nol veggo col titolo di Divo, ma
bensì in un editto di Massimino e in
altre memorie si truova a lui compartito
questo sacrilego onore. Fiorirono a' suoi
tempi Sparziano, Lampridio, Capitolino,
Vulcazio Gallicano e Trebellio Pollione,
scrittori della Storia Augusta tante volte
di sopra mentovati, senza de' quali
resterebbe per due secoli troppo involta
nelle tenebre la storia romana. Fiorì
ancora Porfirio, filosofo celebre del paganesimo,
e nemico giurato della religione
cristiana: intorno ai quali si possono
vedere il Vossio, il Tillemont, il
Cave ed altri autori.
</p>

<p>
Più visibilmente ancora si fece in
quest'anno sentir la mano di Dio sopra
un altro persecutore della religione
cristiana, forse il più crudele degli altri,
cioè sopra <i>Massimino</i> Augusto, signoreggiante
nelle provincie d'Oriente. Già
vedemmo che anch'egli concorse nello
editto pubblicato da Galerio Massimiano
imperadore, di concerto con gli altri
Augusti, per dar la pace ai Cristiani;
ma se ne dimenticò egli ben tosto, e
seguitò con più cautela, ma pur seguitò
ad infierir contra di loro. Abbiamo da
Eusebio <span class="fnote">[Eusebius, Histor. Eccl., lib. 9, cap. 9.]</span>, che, tolto di vita Massenzio,
unitamente Costantino e Licinio Augusti
diedero fuori nell'anno precedente un
proclama in favor de' cristiani; ed inviatolo
a Massimino, non solo il pregarono
di conformarsi alla loro intenzione,
<span class="pagenum"><a name="Page_1123" id="Page_1123"></a>[1123]</span>
ma in certa guisa gliel comandarono.
Per paura mostrò egli della prontezza a
farlo; e, pubblicato un editto, l'inviò a
Sabino e agli altri uffiziali del suo imperio.
Ma nè pure per questo cessò il
suo mal talento, perchè di nascosto faceva
annegar quei cristiani che gli capitavano
alle mani; nè permetteva loro
di raunarsi, nè di fabbricar le chiese
loro occorrenti. Giacchè i suddetti due
Augusti in Milano confermarono il già
fatto editto per la pace de' cristiani,
alcuni han creduto che comunicassero
di nuovo ancor questo a Massimino, ma
senza apparirne pruova alcuna. Anzi
abbiamo che lo stesso Massimino cominciò
la guerra a Licinio nel tempo stesso
che questi venne a trovar Costantino
in Milano. S'era avuto non poco a male
quel superbo <span class="fnote">[Lactant., de Mortib. Persecut., cap. 44.]</span> che il senato romano
avesse decretata la precedenza di
Costantino agli altri due Augusti, nè
sapeva digerire la vittoria da lui riportata
contro Massenzio. S'aggiunse che
egli avea bensì tenuta nascosta la sua
lega con Massenzio, ma di questa venne
ad accertarsi Costantino colle lettere
trovate dopo la morte del tiranno nella
di lui segreteria. Il perchè immaginando
egli un mal animo in Costantino verso
di sè, vieppiù gli crebbe la rabbia al
vedere ito Licinio a Milano per abboccarsi
con esso Costantino e per contrarre
parentela con lui, perchè tutto a
lui pareva concertato per la propria sua
rovina. Determinò dunque di prevenir
egli i veri o creduti suoi avversarii; e
preso il tempo medesimo in cui Licinio
Augusto si trovava lungi da suoi Stati
per la sua venuta a Milano, mosse l'esercito
suo, e a gran giornate dalla Soria
si trasferì nella Bitinia. Durava tuttavia
il verno; il rigor della stagione, le
nevi, le pioggie, le strade rotte gli fecero
perdere gran parte de' suoi cavalli e
delle bestie da soma. Ciò non ostante,
senza prendere posa, traghettato lo stretto,
passò nella Tracia, e si presentò sotto
<span class="pagenum"><a name="Page_1124" id="Page_1124"></a>[1124]</span>
Bisanzio, dove coi regali e colle promesse
tentò indarno di sedurre quella guarnigione,
e gli convenne adoperar la forza.
Perchè erano pochi i difensori, non
più che undici giorni sostennero l'assedio
e gli assalti, e poi si renderono.
Arrivato Massimino ad Eraclea, ivi ancora
fu obbligato a spendere alquanti
giorni per ridurre alla sua ubbidienza
quella città. Un ritardo tale al corso
delle sue armi servì ai corrieri per portare
volando in Italia l'avviso della
invasione, e a Licinio per tornarsene
con diligenza a' suoi Stati. Quivi in fretta
raunate quelle truppe che potè, s'innoltrò
sino ad Andrinopoli non già col
pensiero di venire ad alcun fatto d'armi,
ma solamente per fermare le ulteriori
conquiste di Massimino, perch'egli non
avea più di trenta mila combattenti, laddove
il nemico ne conduceva settanta
mila. Il racconto è tutto di Lattanzio.
</p>

<p>
Seguita egli poi a dire che giunsero
a vista l'una dell'altra le due armate
tra Andrinopoli ed Eraclea <span class="fnote">[Lactant., de Mortib. Persecut., cap. 46.]</span>. Era il
penultimo dì d'aprile, e Licinio, veggendo
di non poter fare di meno, pensava
di dar battaglia nel giorno primo di
maggio, perchè, essendo quel dì in cui
Massimino compieva l'anno ottavo dell'esaltazione
sua alla dignità cesarea,
sperava di vincerla, come era succeduto
a Costantino contra Massenzio in un
simile giorno. Massimino, all'incontro,
determinò di venire alle mani nell'ultimo
di aprile, per poter poi dopo la segnata
vittoria festeggiare nel dì appresso
il suo natalizio. E la vittoria se la teneva
ben egli in pugno, dopo aver fatto voto
a' suoi insensati Numi, che guadagnandola,
avrebbe interamente esterminati i
cristiani. Ora Licinio, che non potea più
ritirarsi, nella notte in sogno fu consigliato
di ricorrere per aiuto all'onnipotente
vero Dio d'essi cristiani con una
preghiera ch'egli poi, venuto il giorno,
fece scrivere in assaissimi biglietti, e
distribuire fra l'esercito suo. La rapporta
<span class="pagenum"><a name="Page_1125" id="Page_1125"></a>[1125]</span>
intera lo stesso Lattanzio <span class="fnote">[Lactant., de Mort. Persecut., cap. 47.]</span>. La mattina
dunque del dì ultimo d'aprile ben
per tempo mise Massimino in ordinanza
di battaglia le sue milizie: il che riferito
nel campo di Licinio, anche egli fu forzato
a schierar le sue. Era quella campagna
sterile e fatta apposta per sì brutta
danza: le due armate stavano già a
vista l'una dell'altra, e chi ansioso e
chi timoroso di venire al cimento: quando
i soldati di Licinio, cavatisi di testa
gli elmi, e colle mani alzate verso il
cielo, a dettatura de' loro uffiziali, intonarono
per tre volte coll'imperadore
la preghiera suddetta al formidabil Dio
degli eserciti, supplicandolo della forte
sua assistenza in quel bisogno, con tal
mormorio, che anche si udì dalla nemica
armata. Ciò fatto, rimessi in testa gli
elmi, imbracciano gli scudi, e pieni di
coraggio stanno con impazienza aspettando
il segno della battaglia. Seguì un
abboccamento fra i due imperadori, ma
senza che Massimino volesse piegarsi a
condizione alcuna di pace, perchè lusingato
dalla speranza di veder desertare
tutto l'esercito di Licinio alla sua parte,
per esser egli in concetto di principe assai
liberale verso le persone militari.
Anzi sognava con tanto accrescimento
di forze di poter poi procedere contra
di Costantino, e di abbattere dopo l'uno
anche l'altro. Ed eccoti dar fiato alle
trombe, accozzarsi amendue le armate <span class="fnote">[Eusebius, Histor. Eccl., l. 1, cap. 10.]</span>.
Parve che quei di Massimino non
sapessero mettere mano alle spade, nè
scegliere i lor dardi. Di qua e di là correa
Massimino per animarli alla pugna,
pregando, promettendo ricompense, ma
senza essere ascoltato. Per lo contrario
quei di Licinio come lioni menavano
le mani, facendo, benchè tanto
inferiori di numero, orribil macello dei
nemici, i quali sembravano venuti non
per combattere, ma per farsi scannare.
Già era seguita una fiera strage di loro,
quando Massimino, accortosi che la faccenda
<span class="pagenum"><a name="Page_1126" id="Page_1126"></a>[1126]</span>
passasse diversamente dal suo
supposto, cadutogli il cuor per terra,
gittò via la porpora; e presa una veste
da servo, e datosi alla fuga, andò a passare
il mare allo stretto di Bisanzio.
Intanto l'una metà del suo esercito restò
vittima delle spade, l'altra o si rendè
o si salvò colla fuga <span class="fnote">[Lactant., de Mortib. Persecut., cap. 48.]</span>. Le stesse
sue guardie si diedero al vincitore
Licinio.
</p>

<p>
Tal diligenza fece Massimino in fuggire,
che nel termine di una notte e di
un dì, cioè nella sera del giorno primo
di maggio pervenne (certamente coll'aiuto
delle poste) a Nicomedia in Bitinia,
lontana dal luogo della battaglia suddetta
cento sessanta miglia. Quivi nè pur
credendosi sicuro, prese seco in fretta i
figli, la moglie e pochi de' suoi cortigiani,
e ritirossi nella Cappadocia, dove, dopo
aver messo insieme, come potè, un corpo
di soldatesche, in fine ripigliò la porpora;
e tutto furore fece uccidere molti
de' suoi sacerdoti e profeti, accusandoli
come autori delle sue disgrazie coi loro
falsi oracoli. Ma Licinio, senza perdere
tempo, con una parte del vittorioso esercito
suo, ricuperata che ebbe assai
facilmente la Tracia, passò il mare, e
s'impadronì della Bitinia. Trovavasi
egli nella città di Nicomedia nel dì 13
di giugno <span class="fnote">[Idem, ibidem.]</span>, quando, riconoscendo dal
Dio dei cristiani l'avvenimento felice
delle sue armi, a nome ancora dell'Augusto
Costantino, pubblicò un editto, con
cui annullò tutti gli altri emanati contra
di essi cristiani, e loro concedette la
libertà della religione e la fabbrica della
chiese. Inseguì poscia Licinio con vigore
il fuggitivo Massimino, il quale, troppo
tardi conosciuto il gastigo di Dio per
l'ingiustizia e barbarie sua contro chi
professava la legge di Cristo <span class="fnote">[Eusebius, Histor. Eccl., lib. 1, cap. 10.]</span>, pubblicò
anch'egli un editto in lor favore:
con che cessò la fiera carnificina che
dianzi si faceva degl'innocenti sudditi
<span class="pagenum"><a name="Page_1127" id="Page_1127"></a>[1127]</span>
suoi. Fortificò poscia Massimino i passi
del monte Tauro per impedire i progressi
al nemico Licinio <span class="fnote">[Zosimus, lib. 2, cap. 17.]</span>; andò anche
in Egitto per far nuove leve di gente;
ma ritornato alla città di Tarso, e udito
che Licinio superava gli argini e i trinceramenti
del monte suddetto, e che
per mare e per terra gli veniva addosso
una fiera tempesta, allora s'avvide di
non poter resistere alle forze dell'avversario,
nè alla giustizia di Dio irritata
contro di lui. Adunque disperato ebbe
ricorso al veleno <span class="fnote">[Euseb., lib. 9, cap. 10. Lactant., de Mortib.
Persecut., cap. 49.]</span>; ma perchè lo prese
dopo aver mangiato e bevuto a crepa
pancia, non potè il veleno levarlo di
vita, e solamente gli cagionò una terribil
malattia, per cui s'empiè tutto di
piaghe, sentendosi anche bruciar le
viscere, e consumare fra insoffribili dolori.
Arrivò il suo corpo a diseccarsi,
non restandogli altro che la pelle e l'ossa,
in guisa che perdè affatto la sua forma
antica, nè più si conosceva per quel
che fu <span class="fnote">[Chrysostomus, Orat. in Gent.]</span>. Gli uscivano ancora gli occhi
di testa; effetti tutti non men del
potente veleno, che dell'ira di Dio, come
attestano Eusebio e san Girolamo <span class="fnote">[Hieronymus, in Zachariam, cap. 14.]</span>;
di modo che quel suo corpo tutto marcito
meritava più tosto d'essere appellato un
fetente sepolcro, in cui si trovava imprigionata
un'anima cattiva. Così fra
gli urli, e con dar della testa ne' muri,
e confessando finalmente il grave suo
delitto, per aver perseguitato Gesù Cristo
nella persona de' suoi servi, ma
senza abbandonar per questo la superstizion
pagana, finì Massimino la detestabil
sua vita. Lasciò de' figli maschi, alcuno
dei quali aveva egli associato all'imperio,
e una figliuola di sette anni, promessa
già in moglie a Candidiano figlio bastardo
di Galerio Massimiano. Ma Licinio
levò poi dal mondo tutta la di lui
stirpe, secondo i giusti giudizii di Dio,
<span class="pagenum"><a name="Page_1128" id="Page_1128"></a>[1128]</span>
che furono visibili sopra tutti questi tiranni
persecutori della santa sua religione.
</p>

<p>
Per la morte di Massimino, il vincitor
Licinio niuna fatica durò più ad
impossessarsi di tutto l'Oriente <span class="fnote">[Aurelius Victor, de Cesaribus. Zosimus,
lib. 2, cap. 18. Euseb., lib. 9, cap. 11.]</span>. Pervenuto
egli ad Antiochia, quivi lasciò le
redini alla sua fierezza non solamente,
come dissi, contro la prole di Massimino
e contra della di lui moglie, che fu
gittata ne' gorghi del fiume Oronte; ma
anche contro la maggior parte de' suoi
favoriti e ministri, fra' quali spezialmente
si contarono Calciano e Peucecio o
Picenzio, che aveano sparso tanto sangue
del popolo cristiano. Levò del pari
la vita ad un Teotecno, facendogli prima
confessar le sue imposture, per le
quali avea fatto di gran male ad essi
cristiani. Mentre dimorava Licinio nella
suddetta città d'Antiochia, venne a presentarsegli
Candidiano, che già dicemmo
figliuolo di Galerio imperadore, e perseguitato
da Massimino. Fu sulle prime
ben accolto, ben trattato, di maniera che
Valeria figlia del fu Diocleziano, che l'avea
adottato per figliuolo, partendosi dal
luogo dell'esilio suo, venne travestita
alla corte per vedere l'esito di questo
giovane. Ma quando men se l'aspettava
la gente, tolta fu da Licinio a Candidiano
la vita, ed insieme con lui perdè la
sua Severiano, figlio di quel Severo Augusto
che vedemmo ucciso nell'anno
307. Fu preteso che l'un d'essi, o pure
amendue avessero disegnato, dopo la
morte di Massimino, di prendere la porpora.
Uscì ancora sentenza di morte
contro la suddetta Valeria, la quale, udito
sì disgustoso tenore, prese la fuga, e
per quindici mesi andò errando sconosciuta
in varii paesi, finchè scoperta in
Tessalonica, ossia in Salonichi, e presa
con Prisca sua madre, già moglie di Diocleziano <span class="fnote">[Lactantius, de Mort. Persec., cap. 51.]</span>,
furono tutte e due condannate
<span class="pagenum"><a name="Page_1129" id="Page_1129"></a>[1129]</span>
nell'anno 315 a perdere la testa, compiante
da ognuno, e massimamente Valeria,
per essersi tirati addosso que' disastri
col voler conservare la castità in
mezzo agli assalti dell'iniquo Massimino.
Ma Iddio, sdegnato contro la stirpe di
quegli Augusti che tanta guerra aveano
fatto ai suoi servi, non essi solamente,
ma anche tutta la lor famiglia volle
sradicata dal mondo. Fu in oltre l'estinto
Massimino dichiarato tiranno e pubblico
nemico dei due Augusti Costantino e
Licinio, spezzate le sue statue, cancellate
le iscrizioni, ed abbattuta ogni memoria
alzata in onore di lui e de' suoi
figliuoli. Nè si dee tacere che, non so se
prima o dopo la rotta data nel penultimo
dì d'aprile da Licinio a Massimino,
un <i>Valerio Valente</i> si fece proclamar
<i>Augusto</i> in Oriente <span class="fnote">[Lactantius, de Mortib. Persecut., cap. 50.
Aurelius Victor, in Epitome.]</span>. Massimino il
prese; ma non avendo egli voluto allora
ucciderlo, Licinio di poi, divenuto padrone
dell'Oriente, gli diede il meritato
gastigo con torgli la vita. Il padre Pagi <span class="fnote">[Pagius, Critic. Baron. ad hunc annum.]</span>
ne parla a lungo sotto quest'anno;
ma contuttociò resta non poca oscurità
intorno ai fatti di costui.
</p>

<hr />

<h2 class="hidden"><a name="CCCXIV" id="CCCXIV"></a>CCCXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCCXIV</span>. Indizione <span class="scp">II</span>.</td>
  </tr>
  <tr>
    <td><span class="sc">Silvestro</span> papa 1.</td>
  </tr>
  <tr>
    <td><span class="sc">Costantino</span> imperadore 8.</td>
  </tr>
  <tr>
    <td><span class="sc">Licinio</span> imperadore 8.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Caio Ceionio Rufio Volusiano</span> per la
seconda volta ed <span class="sc">Anniano</span>.
</p>

<p>
Truovasi prefetto di Roma in questo
anno <i>Rufio Volusiano</i>. Ciò non ostante,
vien creduto ch'egli esercitasse nel medesimo
tempo il consolato, giacchè la
prefettura era stata a lui appoggiata nel
settembre dell'anno precedente. Sul
principio di questo terminò i suoi giorni
<span class="sc">Melchiade</span> papa <span class="fnote">[Chron. Damasi, seu Anast. Biblioth.]</span>, e succedette a lui
nella sedia di san Pietro <span class="sc">Silvestro</span>, che
<span class="pagenum"><a name="Page_1130" id="Page_1130"></a>[1130]</span>
noi vedremo uno de' più gloriosi pontefici
della Chiesa di Dio, e felice anche in
terra, perchè vivuto a' tempi del primo
degl'imperadori cristiani, cioè di Costantino.
Certamente non tardò questo
insigne Augusto a farsi conoscere dopo
la rotta di Massenzio quale egli era, cioè
attaccato alla religione de' cristiani, e
per questo si stima ch'egli, trionfalmente
entrato in Roma, non passasse al Campidoglio,
ricusando di portarsi a venerar
il Giove sordo de' Romani <span class="fnote">[Euseb., Hist. Eccles., lib. 9.]</span>. Fece in
oltre alzare una statua in Roma a sè
stesso, che teneva la croce in mano,
per segno che da quella egli riconosceva
la riportata vittoria. La prudenza
sua non gli permise per allora di far
altra maggior risoluzione, perchè egli
desiderava che i popoli spontaneamente,
e non già per forza, si arrendessero al
lume del Vangelo, oltre al temer di sedizioni,
ove egli avesse tentato di levar
la libertà della religione in un subito ad
immensa gente che tuttavia professava
il paganesimo. Truovasi in alcune iscrizioni,
fra gli altri titoli d'autorità e d'onore
conferiti a Costantino, quello di
<i>pontefice massimo</i>; ma, siccome osservò
il padre Pagi <span class="fnote">[Pagius, Crit. Baron. ad annum 312.]</span>, non fu cotal titolo
da lui preso, ma solamente a lui dato
dai pagani, secondo l'antico lor uso.
Per altro pubblicamente egli si studiava
di far conoscere ai Romani il Dio, a cui
si doveano gl'incensi <span class="fnote">[Euseb., in Vita Constant., lib. 1, cap 42.]</span>; un gran rispetto
professava ai vescovi ed altri ministri
dell'Altissimo; ne teneva alcuni ancora
in sua corte, li voleva alla sua mensa, e
compagni anche nei viaggi, credendo che
la loro presenza tirasse sopra di lui i
favori e le benedizioni del cielo. Era già
insorto nell'Africa lo scisma de' Donatisti
con una deplorabil division di quelle
chiese. L'Augusto Costantino, benchè
novizzo nella religion di Cristo, in vece
di scandalezzarsi di una tal discordia
troppo contraria agli insegnamenti del
<span class="pagenum"><a name="Page_1131" id="Page_1131"></a>[1131]</span>
Vangelo, si accese più tosto di zelo per
curare e sanar quella piaga <span class="fnote">[Labb., Concil. Collect. Baron., in Annal. Pagius,
in Crit. Bar.]</span>. Intimò
dunque un concilio di vescovi ad Arles,
acciocchè ivi si discutessero le accuse
de' Donatisti contra di Ceciliano vescovo;
e in una lettera loro scritta espresse i
sentimenti della sua vera pietà, con rilevare
la benignità di Dio verso de' peccatori,
dicendo: <i>Ho operato anch'io
molte cose contrarie alla giustizia, senza
figurarmi allora che le vedesse la suprema
Potenza, ai cui occhi non sono nascose
le fibre più occulte del mio cuore. Per questo
io meritava d'essere trattato in una maniera
conveniente alla mia cecità, e di essere
punito con ogni sorta di malanni. Ma
così non ha fatto l'onnipotente ed eterno
Dio che tien la sua residenza ne' cieli.
Egli per lo contrario mi ha compartito
dei beni, de' quali io non era degno, nè
si possono annoverar tutti i favori, coi
quali la bontà celeste ha, per così dire,
oppresso questo suo servo.</i>
</p>

<p>
Dacchè ebbe Licinio Augusto atterrato
il nemico Massimino, siccome dissi,
tutte le provincie dell'Oriente coll'Egitto
vennero in suo potere, e si unirono coll'Illirico,
formando egli così una vasta
possanza. L'Italia, l'Africa e tutte le
restanti provincie d'Occidente rendevano
ubbidienza all'Augusto Costantino di lui
cognato. Ma, per attestato di Aurelio
Vittore <span class="fnote">[Aurelius Victor, de Caesaribus.]</span>, troppo diversi di genio erano
questi due principi. Costantino, istruito
già delle massime del Vangelo, inclinava
alla clemenza; se non avea già
abolito, tardò poco ad abolire l'antico
uso del patibolo della croce, perchè santificata
dal divino Salvator nostro, siccome
ancor l'altro di rompere le gambe
ai rei. Ai suoi stessi nemici lasciava egli
ancora godere gli onori e i beni, non
che la vita; laddove Licinio, uomo selvatico
e dato al risparmio, facilmente
infieriva contra delle persone; ed abbiam
veduto di sopra un notabile esempio
<span class="pagenum"><a name="Page_1132" id="Page_1132"></a>[1132]</span>
della sua crudeltà; sapendosi inoltre
ch'egli non si guardò dal tormentare a
guisa di vili servi non pochi innocenti
e nobili filosofi di que' tempi. Poco per
questo durò fra tali regnanti la buona
armonia, anzi si allumò guerra fra loro
nell'anno presente. Truovavasi l'imperador
Costantino ne' primi mesi di questo
anno in Treveri, dove pubblicò varii
ordini e leggi <span class="fnote">[Gothofred., Chron. Cod. Theodos.]</span> concernenti il pubblico
governo, ed una principalmente, in
cui rimediò al disordine accaduto sotto
il tiranno Massenzio; cioè all'aver molti
perduto la lor libertà per la prepotenza
e violenza de' grandi che tuttavia li
riteneva per ischiavi. Coll'intimazione
di gravi pene comandò egli che fosse
escluso dalle dignità chiunque avea poco
buon nome e carestia d'onoratezza.
Il motivo della disunione e guerra nata
in quest'anno fra Costantino e Licinio
resta dubbioso. Zosimo <span class="fnote">[Zosimus, lib. 2, cap. 18.]</span> scrittor pagano
ne rigetta tutta la colpa sopra il
solo Costantino, che non sapeva mantenere
i patti, e cominciò a pretendere
qualche paese come di sua giurisdizione.
Eutropio <span class="fnote">[Eutrop., in Breviar.]</span>, anch'egli scrittore pagano,
ne attribuisce l'origine all'ambizione
di Costantino, malattia troppo familiare ai
regnanti del secolo, e che mai non suol
dire basta, se non quando il timore la
frena. Ma Libanio sofista pretende che Licinio
per lo stesso male fosse il primo a
rompere la concordia; ed il perchè ce
l'ha conservato l'Anonimo Valesiano <span class="fnote">[Anonymus Valesianus post Ammianum.]</span>.
Scrive questo autore, aver Costantino
maritata <i>Anastasia</i> sua sorella a Bassiano,
con disegno di dichiararlo Cesare, e di
dargli il governo dell'Italia. Per camminar
dunque d'accordo col cognato Licinio,
spedì a lui un personaggio nomato
Costanzo, richiedendolo del suo assenso.
Venne in questo mentre Costantino a scoprire
che Licinio segretamente per mezzo
di Senecione, fratello di Bassiano, e
<span class="pagenum"><a name="Page_1133" id="Page_1133"></a>[1133]</span>
suo confidente, era dietro ad indurre lo
stesso Bassiano a prendere l'armi contra
del medesimo Costantino. Di questa
trama fu convinto Bassiano, e gli costò la
vita. Fece Costantino istanza per aver
nelle mani il manipolatore di tal trama,
cioè Senecione; e Licinio gliel negò. Per
questa negativa, e perchè Licinio fece
abbattere le immagini e statue di Costantino
in Emona, città, non so se dell'Istria
o della Pannonia, si venne a guerra aperta.
Costantino marciò in persona con una
armata di soli venti mila tra cavalli e
pedoni alla volta della Pannonia, per
farsi giustizia, coll'armi, e s'incontrò
nelle campagne di Cibala con Licinio, il
cui esercito ascendeva a trentacinque mila
uomini, parte cavalleria e parte fanteria.
Qui furono alle mani i due principi, e
ne rimase sconfitto Licinio. Zosimo <span class="fnote">[Zosimus, lib. 2, cap. 18.]</span>
descrive l'ordine di quella battaglia, che
durò dalla mattina sino alla sera con
gran mortalità di gente; ma in fine l'ala
destra, dove era lo stesso Costantino,
ruppe la nemica; e le legioni di Licinio,
dopo aver combattuto a piè fermo tutto
quel giorno, poichè videro il lor principe
a cavallo in fuga, anch'esse sull'imbrunir
della notte, preso sol tanto di
cibo che bastasse per allora, ed abbandonato
il resto de' viveri, de' carriaggi e
del bagaglio, frettolosamente si ritirarono
alla volta di Sirmio, dove prima di
loro era pervenuto Licinio <span class="fnote">[Idacius, in Fastis. Euseb., in Chron.]</span>. Nel dì 8
di ottobre succedette questo sanguinoso
fatto d'armi; ed essendo il racconto di
Zosimo così circostanziato, merita ben
più fede che quel di Eutropio <span class="fnote">[Eutrop., in Breviar.]</span>, il quale
sembra dire che Licinio prima di
questo tempo ebbe una percossa da
Costantino, e che poi, sorpreso all'improvviso
sotto Cibala, di nuovo fu disfatto.
L'Anonimo Valesiano fa giugnere la
sua perdita sino a venti mila persone: il
che par troppo.
</p>

<p>
Poco si fermò Licinio in Sirmio, città
<span class="pagenum"><a name="Page_1134" id="Page_1134"></a>[1134]</span>
da due bande cinta dal Savo fiume,
colà dove esso si scarica nel Danubio <span class="fnote">[Zosimus, lib. 2, cap. 18.]</span>;
ma presi seco le moglie e i figliuoli, e
rotto il ponte, marciò con diligenza verso
la novella Dacia, finchè arrivò nella
Tracia. Per viaggio <span class="fnote">[Anonymus Valesianus.]</span> egli creò Cesare
Valente, uffiziale assai valoroso della sua
armata, di cui leggerissima informazione
ci resta nella storia. Indarno gli spedì
dietro Costantino cinque mila de' suoi
per coglierlo nella fuga. Impadronissi
dipoi Costantino di Cibala e di Sirmio;
ed allorchè fu arrivato a Filippi, città
della Macedonia, o piuttosto a Filippopoli
della Tracia, comparvero da Andrinopoli
ambasciatori di Licinio per dimandar
pace; ma nulla ottennero, perchè Costantino
esigeva la deposizion di Valente
creato Cesare al suo dispetto, e Licinio
non acconsentì. Intanto con somma diligenza
mise Licinio insieme un'altra
assai numerosa armata colle genti a lui
spedite dall'Oriente; e fu di nuovo in
campagna. Ma nol lasciò punto dormire
l'infaticabil Costantino, che gli giunse
addosso nella pianura di Mardia. Seguì
un'altra giornata campale con perdita
vicendevole di gente, secondo Zosimo, e
con restare indecisa la sorte, avendo la
notte messo fine al menar delle mani;
ma dall'Anonimo del Valesio abbiamo
che terminò la zuffa con qualche svantaggio
di Licinio, il quale, col favor della
notte tiratosi in disparte, lasciò nel dì
seguente passar oltre Costantino, con
ridursi egli e i suoi a Berea. Pietro Patrizio <span class="fnote">[Petrus Patricius, de Legat., Tom. I Hist.
Byzantin.]</span>
lasciò scritto che Costantino
perdè in tal congiuntura parte del suo
bagaglio, sorpreso in un'imboscata da
quei di Licinio. Tornò dunque esso Licinio
a spedire a Costantino proposizioni
di pace, e l'ambasciatore fu Mestriano,
uno de' suoi consiglieri, il quale trovò
delle durezze più che mai. Contuttociò,
considerando l'Augusto Costantino
<span class="pagenum"><a name="Page_1135" id="Page_1135"></a>[1135]</span>
quanto egli si fosse allontanato da' proprii
Stati, e molto più come sieno incerti
gli avvenimenti delle guerre, finalmente
si lasciò piegare ad ascoltar l'inviato.
Mostrossi egli irritato forte contra di
Licinio, perchè senza suo consentimento,
anzi ad onta sua, avesse creato un nuovo
Cesare, cioè <i>Valente</i>, e volesse anche
sostenere piuttosto quel suo famiglio <span class="fnote">[Anonymus Valesianus. Zosimus.]</span>
(che così il nominava egli) che un Augusto
suo cognato. Però, se si aveva a
trattar di pace, esigeva per preliminare
la deposizion di Valente. Cedette in fine
Licinio a questa pretensione, e fu dipoi
conchiusa la pace. Se non è fallato il
testo di Aurelio Vittore <span class="fnote">[Aurelius Victor, in Epitome.]</span>, Licinio levò
appresso non solamente la porpora, ma
anche la vita ad esso Valente. Per questa
pace vennero in potere di Costantino
l'Illirico, la Dardania, la Macedonia, la
Grecia e la Mesia superiore. Restarono
sotto il dominio di Licinio la Soria colle
altre provincie orientali, l'Egitto, la
Tracia e la Mesia inferiore <span class="fnote">[Jordan., de Reb. Getic.]</span>, appellata
da alcuni la picciola Scitia, perchè abitata
ne' vecchi tempi dalle nazioni scitiche.
Così venne a crescere di molto la
signoria di Costantino colle penne tagliate
al cognato. Nel Codice Teodosiano <span class="fnote">[Cod. Theodos., l. 1, de Privileg. eorum, etc.]</span>
abbiamo una legge pubblicata da Costantino
nelle Gallie nel dì 29 di ottobre di
quest'anno; ma, siccome osservò il Gotofredo,
sarà scorretto quel luogo, o pure
il mese, non essendo probabile che
Costantino tornasse sì tosto colà dopo
la guerra fatta a Licinio.
</p>

<p>
<span class="pagenum"><a name="Page_1136" id="Page_1136"></a>[1136]</span>
</p>

<hr />

<h2 class="hidden"><a name="CCCXV" id="CCCXV"></a>CCCXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCCXV</span>. Indizione <span class="scp">III</span>.</td>
  </tr>
  <tr>
    <td><span class="sc">Silvestro</span> papa 2.</td>
  </tr>
  <tr>
    <td><span class="sc">Costantino</span> imperadore 9.</td>
  </tr>
  <tr>
    <td><span class="sc">Licinio</span> imperadore 9.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Valerio Costantino Augusto</span> per
la quarta volta e <span class="sc">Publio Valerio Liciniano
Licinio Augusto</span> per la quarta.
</p>

<p>
Per attestare al pubblico la ristabilita
loro unione, presero amendue gli Augusti
il consolato in quest'anno. Truovasi
<i>Rufio Volusiano</i> tuttavia prefetto di
Roma nel dì 25 di febbraio, ciò apparendo
da un decreto <span class="fnote">[Cod. Theodos., lib. 2, quor. appellat.]</span> a lui indirizzato da
Costantino. Secondo il Catalogo de' prefetti,
dato alla luce dal Cuspiniano e
dal Bucherio, in quella dignità succedette
<i>Vettio Rufino</i> nel dì 20 d'agosto. Per
la maggior parte dell'anno presente si
trattenne l'imperador Costantino nella
Pannonia, Dacia, Mesia superiore e Macedonia,
per dar buon sesto a que' paesi
di nuova conquista, siccome attestano
le leggi raccolte dal Gotofredo <span class="fnote">[Gothofred., in Chron. Cod. Theodos.]</span> e dal
Relando <span class="fnote">[Reland., in Fast.]</span>. Ora si truova egli in Tessalonica,
ora in Sirmio e in Cibala, ed ora
in Naisso e in altre città tutte di quelle
contrade. In una d'esse leggi inviata ad
Eumelio, che si vede poi nell'anno seguente
vicario dell'Africa, egli abolisce
l'uso di marcar in fronte con ferro rovente
i rei condannati a combattere da
gladiatori negli anfiteatri, o pure alle
miniere, per non disonorare, siccome
egli dice, il volto umano, in cui traluce
qualche vestigio della bellezza celeste.
Fors'anche ebbe egli riguardo in ciò alla
fronte, dove si faceva da' cristiani la sacra
unzione e il segno della croce, usato
anche allora, per testimonianza di Lattanzio
e di Eusebio. Truovasi egli parimente
nella città di Naisso, dove era
nato, che fu poi da lui abbellita con varie
fabbriche, e quivi pubblicò una legge
<span class="pagenum"><a name="Page_1137" id="Page_1137"></a>[1137]</span>
ben degna della sua pietà, con ordine
specialmente di farla osservare in Italia,
e di tenerla esposta in tavole di bronzo.
Un crudele abuso da gran tempo correva,
che i padri e le madri per la loro
povertà non potendo alimentare i lor
figliuoli, o gli uccidevano, o li vendevano,
o pure gli abbandonavano, esponendoli
nelle strade; con che divenivano
schiavi di chiunque gli accoglieva <span class="fnote">[Cod. Theodos., l. 1, de aliment.]</span>.
Ordinò dunque il piissimo imperadore,
che portando un padre agli uffiziali del
pubblico i suoi figliuoli, con provare la
impotenza sua di nutrirli, dovesse il tesoro
del pubblico, o pure l'erario del
principe, somministrare gli alimenti a
quelle povere creature. Nell'anno poi 322
fece una somigliante legge per l'Africa;
incaricando i proconsoli e gli altri pubblici
ministri di vegliare per questo, e di
prevenir la necessità de' poveri, prendendo
dai granai del pubblico di che
soddisfare alla lor deplorabile indigenza,
acciocchè non si vedesse più quell'indegnità
di lasciar morire alcuno di fame.
Poscia col tempo ordinò che i fanciulli
esposti dai lor padri nelle necessità, e
fatti schiavi, si potessero riscattare, dando
un ragionevol prezzo, o pure il cambio
d'un altro schiavo. Con altra legge <span class="fnote">[Ibidem, l. 1, de pignoribus.]</span>
data in Sirmio noi troviamo che
egli vietò sotto pena della vita, nel pignorare
i debitori, massimamente del
fisco, il levar loro i servi ed animali che
servono a coltivar la campagna, anteponendo
con ciò il bene del pubblico al
privato, come richiede il dovere de' buoni
e saggi principi. Abbiamo inoltre una
legge <span class="fnote">[Ibidem, l. 1, de matern. bon.]</span> data da Costantino nel dì 18
di luglio, mentr'egli era in Aquileia, ed
indirizzata ai consoli, pretori e tribuni
della plebe di Roma, la qual poi solamente
nel dì 5 di settembre fu recitata
nel senato da Vettio Rufino prefetto della
città. Tal notizia ci mena ad intendere
che esso Augusto, dopo aver ordinati
<span class="pagenum"><a name="Page_1138" id="Page_1138"></a>[1138]</span>
gli affari suoi nella Pannonia, Macedonia,
Mesia e Grecia, calò in questi tempi
in Italia. In fatti si trovano due susseguenti
leggi <span class="fnote">[Gothofred., Chron. Cod. Theodos.]</span> da lui date in Roma sul
fine d'agosto e principio di settembre.
Altre leggi poi cel fanno vedere nel medesimo
settembre, ottobre e ne' due seguenti
mesi ritornato nella Pannonia;
ma certamente in alcuna di esse leggi è
fallata la data, perchè Costantino non
sapeva volare. Dicesi pubblicata in Murgillo
nel dì 18 di ottobre quella <span class="fnote">[Ibidem, l. 1, de Judaeis.]</span>,
con cui Costantino proibisce ai Giudei
d'inquietare, siccome faceano, coloro, i
quali abbandonavano la lor religione
per abbracciar la cristiana; minacciando
anche il fuoco a chi in avvenire ardisse
di molestarli; siccome ancora diverse
pene a chi passasse alla religione
giudaica. Se poi crediamo qui al cardinal
Baronio, nell'anno presente tenuto
fu un concilio di settantacinque vescovi
in Roma da papa Silvestro; ma essendo
a noi venuta cotal notizia dai soli atti
di san Silvestro, che oggidì son riconosciuti <span class="fnote">[Pagius, Crit. Baron. Natalis Alexander
et alii.]</span>
da ogni erudito per apocrifi,
cade ancora a terra quel concilio, perchè
fondato sopra imposture, e contenente
cose troppo inverisimili.
</p>

<hr />

<h2 class="hidden"><a name="CCCXVI" id="CCCXVI"></a>CCCXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCCXVI</span>. Indizione <span class="scp">IV</span>.</td>
  </tr>
  <tr>
    <td><span class="sc">Silvestro</span> papa 3.</td>
  </tr>
  <tr>
    <td><span class="sc">Costantino</span> imperadore 10.</td>
  </tr>
  <tr>
    <td><span class="sc">Licinio</span> imperadore 10.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Sabino</span> e <span class="sc">Rufino</span>.
</p>

<p>
Seguitò ad essere prefetto di Roma
<i>Vettio Rufino</i>, forse non diverso dal
console suddetto, sino al dì 4 d'agosto,
in cui quella dignità fu conferita ad <i>Ovinio
Gallicano</i>. Le leggi del codice Teodosiano,
benchè alcune abbiano la data
fallata, pure ci fan vedere Costantino
Augusto nella Gallia ne' mesi di maggio
<span class="pagenum"><a name="Page_1139" id="Page_1139"></a>[1139]</span>
e d'agosto, essendo egli passato colà da
Roma. La prima d'esse leggi <span class="fnote">[Cod. Theodos., l. 10, de longi temporis
praescript.]</span>, data
in Roma stessa, servì a non pochi di
una mirabil quiete; perchè vien quivi
decretato che chiunque si trovasse da
gran tempo in pacifico possesso di beni
una volta spettanti al demanio del principe,
ed acquistati o per donazione o per
altra via legittima, ne resterebbe per
sempre padrone. Nell'Africa si osservava
un abuso, cioè che per debiti con
particolari, o col fisco, le donne onorate
erano per forza tirate fuori delle loro
case. Costantino, sotto pena di rigorosi
supplicii, e della vita stessa, proibì tal
vessazione. E perciocchè egli di giorno
in giorno facea maggiormente comparire
la sua venerazione alla religion cristiana,
per condurre soavemente e senza forza
all'amor d'essa i suoi sudditi, nell'anno
presente con una legge indirizzata <span class="fnote">[Cod. Justinian., l. 3, de bis qui in Eccles.
manumit.]</span> a
Protogene vescovo, probabilmente di
Serdica, permise ad ognuno di dar la
libertà ai suoi schiavi nella chiesa alla
presenza del popolo cristiano, de' vescovi
e de' preti. Queste manomissioni si faceano
in addietro davanti ai magistrati
civili con molte formalità o varie difficoltà:
laddove da lì innanzi costò poca
fatica il farlo, e bastava per indennità
de' liberti cristiani un attestato de' sacri
ministri della chiesa. Fu poi confermata
questa legge da Costantino e dai suoi
successori con altri editti. Non ostante
la dichiarazione del concilio d'Arles, e
la precedente di un romano, tenuto sotto
Melchiade papa, ne' quali fu assoluto
Ceciliano vescovo di Cartagine, e condannati
come iniqui accusatori i Donatisti,
imperversavano tuttavia quegli scismatici;
e riuscì loro d'impetrar da Costantino
un nuovo giudizio. Partitosi
dalle Gallie, dove mai più non ritornò,
e venuto a Milano l'Augusto regnante <span class="fnote">[Baron. Pagius. Fleury et alii.]</span>,
quivi al concistoro suo nel mese
<span class="pagenum"><a name="Page_1140" id="Page_1140"></a>[1140]</span>
d'ottobre si presentarono Ceciliano e le
parti contrarie. Volle lo stesso imperadore
con carità e pazienza ascoltar tutti
ed esaminar tutto; e di nuovo la sentenza
riuscì favorevole a Ceciliano, con restar
nondimeno più che mai ostinati gli
avversarii suoi, e continuar poscia lo
scisma per più di un secolo nelle chiese
dell'Africa. Se dicono il vero le leggi,
da Milano passò Costantino nella Pannonia
e Dacia nuova, veggendosi una
legge da lui data nel dì 4 di dicembre
in Sardica, indirizzata ad Ottaviano conte
di Spagna, in cui ordina che i potenti,
rei d'avere usurpato le donne, i servi
o i beni altrui, o pur colpevoli d'altro
delitto, saranno giudicati secondo le leggi
ordinarie dai governatori de' luoghi,
senza permettere l'appellazione al prefetto
di Roma, e senza bisogno di scriverne
all'imperadore. Dovea essere necessaria
questa severità per frenare gli
abusi di coloro che, per la lontananza
della corte e pel vantaggio dell'appellazione,
si facevano lecito tutto ciò che
loro piaceva. Nè si dee tacere che stando
esso imperadore in Arles della Gallia
nel mese d'agosto, Fausta sua moglie
a lui partorì un figliolo nel dì 7 di quel
mese. Aurelio Vittore <span class="fnote">[Aurelius Victor, in Epitome.]</span> il chiama <i>Costantino
juniore</i>; Zosimo <span class="fnote">[Zosimus, lib. 2, cap. 20.]</span>, secondo
l'edizion del Silburgio, gli dà il nome di
<i>Costanzo</i>. Il Tillemont <span class="fnote">[Tillemont, Mémoires des Empereurs.]</span> ha esaminata
tal controversia, ed inclina a crederlo
<i>Costantino juniore</i>; nè altro, a mio credere,
si dee tenere. Nella edizione di
Zosimo fatta da Arrigo Stefano si legge
<i>Costantino</i>; ed Eusebio <span class="fnote">[Eusebius, in Vita Constantini, lib. 1, c. 40.]</span> e l'Anonimo
Valesiano <span class="fnote">[Anonym. Valesianus post Amm.]</span> decidono questa lite con
dire che <i>Costantino juniore</i> fu creato
Cesare, siccome vedremo nell'anno seguente;
e Zosimo confessa che questo
Cesare era nato qualche tempo prima in
Arles. Fu egli poscia imperadore.
</p>

<p>
<span class="pagenum"><a name="Page_1141" id="Page_1141"></a>[1141]</span>
</p>

<hr />

<h2 class="hidden"><a name="CCCXVII" id="CCCXVII"></a>CCCXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCCXVII</span>. Indizione <span class="scp">V</span>.</td>
  </tr>
  <tr>
    <td><span class="sc">Silvestro</span> papa 4.</td>
  </tr>
  <tr>
    <td><span class="sc">Costantino</span> imperadore 11.</td>
  </tr>
  <tr>
    <td><span class="sc">Licinio</span> imperadore 11.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Ovinio Gallicano</span> e <span class="sc">Basso</span>.
</p>

<p>
Probabilmente il secondo console si
nominò <i>Settimio Basso</i>, il quale, secondo
il Catalogo del Cuspiniano e Bucherio,
nel dì 15 di maggio cominciò ad esercitar
la carica di prefetto di Roma. Quanto
a Gallicano, il Valesio pretende <span class="fnote">[Valesius, in Notis ad Ammian.]</span>
ch'egli fosse <i>Vulcazio Gallicano</i> lo storico,
perchè <i>Ovinio Gallicano</i> era prefetto
di Roma. Ma in questi tempi noi troviamo
sovente unita al consolato essa prefettura.
L'Anonimo Valesiano e Zosimo
ci fan sapere, che mentre Costantino
Augusto era in Serdica, o sia Sardica,
città della nuova Dacia, correndo l'anno
decimo del suo imperio, trattò con Licinio
imperadore d'Oriente per creare
concordemente <i>Cesari</i> i loro figliuoli. A
Costantino Minervina sua prima moglie
avea partorito <i>Crispo</i> forse prima dell'anno
300. A questo principe, allorchè
fu giunto all'età capace di lettere, diede
il padre per maestro <span class="fnote">[Eusebius, in Chron.]</span> il celebre Lattanzio
Firmiano, acciocchè gl'insegnasse
la lingua latina, l'eloquenza, ed insieme
la vera pietà coi documenti della religione
cristiana. Ne profittò il giovinetto;
e noi presto il vedremo cominciarsi a
segnalare nel mestier della guerra, e dar
grande espettazion di sè stesso; ma sì
belle speranze svanirono poi, siccome
diremo, coll'infausta sua morte. Era
parimente nato a Costantino Augusto da
Fausta, di presente sua moglie, <i>Costantino
<span class="pagenum"><a name="Page_1142" id="Page_1142"></a>[1142]</span>
juniore</i> nell'anno precedente. Pertanto
amendue furono decorati nel presente
della dignità cesarea. Abbiamo da
Libanio <span class="fnote">[Libanius, Oratione 3.]</span> che usò Costantino di formar
la corte a cadaun de' suoi figliuoli,
e di dar loro il comando d'un'armata,
ma con tenerli nondimeno sempre al suo
lato, affinchè la verde loro età non li
facesse sdrucciolare. Crispo nelle iscrizioni <span class="fnote">[Gruterus, Thesaur Inscription.]</span>
e medaglie <span class="fnote">[Mediob., Numism. Imperat.]</span> si truova chiamato
<i>Flavio Valerio Giulio Crispo</i>; e il giovane
Costantino <i>Flavio Claudio Costantino
juniore</i>. Anche l'imperador Licinio avea
un figliuolo che portava il nome paterno
di <i>Valerio Liciniano Licinio</i> <span class="fnote">[Zosimus, lib. 2, cap. 20.]</span>, e si pretende
ch'egli fosse entrato solamente
nel mese ventesimo di sua età: il che se
è vero, venghiamo a conoscere che un
altro figliuolo di Licinio, già atto alle
armi, e da noi veduto alla battaglia di
Cibala, dovea essere premorto al padre.
Ora anche a questo <i>Licinio</i> fanciullo fu
conferita, d'accordo dei padri Augusti,
la dignità cesarea. Dimorò in tutto questo
anno, o nella maggior parte almeno,
l'imperadore Costantino nella Dacia
novella, nella Pannonia e in altri luoghi
dell'Illirico, come consta dalle sue leggi <span class="fnote">[Gothofredus, in Chronic. Cod. Theodos.]</span>
e dagli autori suddetti; di modo
che si può credere fallo in due d'esse
che si dicono date in Roma nel marzo
e nel luglio, se pure appartengono all'anno
presente. In quelle parti si trovava
ancora la moglie di Costantino,
Fausta Augusta, che diede alla luce nel
dì 13 d'agosto un figliuolo, a cui fu
posto il nome di <i>Costanzo</i>. Fu anch'egli
a suo tempo imperadore, e riuscì il
più rinomato de' suoi figli, non so se più
per li suoi vizii <span class="fnote">[Julian., Oratione I. Anonymus Valesianus.]</span>, ovvero per le sue virtù.
</p>

<p>
<span class="pagenum"><a name="Page_1143" id="Page_1143"></a>[1143]</span>
</p>

<hr />

<h2 class="hidden"><a name="CCCXVIII" id="CCCXVIII"></a>CCCXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCCXVIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Silvestro</span> papa 5.</td>
  </tr>
  <tr>
    <td><span class="sc">Costantino</span> imperadore 12.</td>
  </tr>
  <tr>
    <td><span class="sc">Licinio</span> imperadore 12.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Publio Valerio Licinio Augusto</span> per la
quinta volta, e <span class="sc">Flavio Giulio Crispo
Cesare</span>.
</p>

<p>
Continuò ad esercitare anche per
quest'anno la carica di prefetto di Roma
<i>Settimio Basso</i> <span class="fnote">[Cuspinianus. Bucherius. Panvin.]</span>; ma perchè egli fu
obbligato a portarsi alla corte di Costantino,
probabilmente soggiornante anche
allor nell'Illirico, <i>Giulio Cassio</i> dal
dì 13 di luglio fino al dì 13 d'agosto
sostenne le sue veci in quell'uffizio, finchè,
ritornato esso Basso, ne ripigliò l'esercizio.
Nulla di rilevante intorno a
Costantino ci somministra in quest'anno
la storia, se non che troviamo tuttavia
esso Augusto nell'Illirico, e particolarmente
in Sirmio <span class="fnote">[Gothofredus, in Chronic. Cod. Theodos.]</span>, dove son date
due sue leggi. Intanto, siccome abbiamo
da Eusebio <span class="fnote">[Euseb., in Vita Constant., l. 4, cap. 1 et seq.]</span>, sotto questo piissimo
Augusto godevano i cristiani una tranquillissima
pace e libertà, crescendo ogni
dì più il lor numero, ed alzandosi per
tutto il romano imperio chiese e suntuosi
templi al vero Iddio. Somministrava
il buon principe, come consta dai suoi
rescritti, ai vescovi dell'erario proprio
l'occorrente danaro per le fabbriche e
per altre spese pertinenti al culto divino;
esentava inoltre i sacri ministri della
Chiesa di Dio dalle gravezze imposte ai
secolari. E quantunque Licinio Augusto
in Oriente professasse come prima il
culto degl'idoli, pure, più per paura di
Costantino che per proprio genio, non
inquietava punto i fedeli, i quali ne' paesi
di sua giurisdizione abbondavano anche
più che in altri luoghi. Tuttavia
Sozomeno è di parere <span class="fnote">[Sozomenus, lib. 1, cap. 7.]</span> che Licinio in
<span class="pagenum"><a name="Page_1144" id="Page_1144"></a>[1144]</span>
qualche tempo si mostrasse seguace o
almen fautore della religion di Cristo; e
può questo dedursi anche da un passo
d'Eusebio <span class="fnote">[Euseb., in Vita Constant., lib. 1, cap. 14.]</span>, siccome osservò il padre
Pagi <span class="fnote">[Pagius, Crit. Baron.]</span>. Ma fuor di dubbio è, per attestato
de' medesimi due antichi storici,
ch'egli o non mai ben rinunziò alla superstizion
de' Gentili, o pure, dappoichè
nella battaglia di Cibala restò sconfitto
da Costantino, la ripigliò come prima, ed
in quella credenza terminò poi i suoi
giorni.
</p>

<hr />

<h2 class="hidden"><a name="CCCXIX" id="CCCXIX"></a>CCCXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCCXIX</span>. Indizione <span class="scp">VII</span>.</td>
  </tr>
  <tr>
    <td><span class="sc">Silvestro</span> papa 6.</td>
  </tr>
  <tr>
    <td><span class="sc">Costantino</span> imperadore 13.</td>
  </tr>
  <tr>
    <td><span class="sc">Licinio</span> imperadore 13.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Valerio Costantino Augusto</span> per
la quinta volta e <span class="sc">Valerio Liciniano Licinio
Cesare</span>.
</p>

<p>
Continuò <i>Settimio Basso</i> nella prefettura
di Roma sino alle calende di
settembre, nel qual giorno succedette a
lui in quella carica <i>Valerio Massimo Basilio</i>,
il quale seguitò anche per li tre
susseguenti anni, siccome dignità che
non avea tempo fisso, e dipendeva dal
solo volere del principe. Nel Catalogo
del Cuspiniano, chiamato anche del Bucherio,
egli si truova nei susseguenti anni
appellato solamente <i>Valerio Massimo</i>; e
varii rescritti di Costantino compariscono
indirizzati a <i>Massimo prefetto di Roma</i>:
che per quel solo cognome era egli
più comunemente conosciuto. Il soggiorno
dell'Augusto Costantino era tuttavia
nell'Illirico, che abbracciava allora anche
la Pannonia e la Dacia nuova: ciò
apparendo da varie sue leggi. I motivi
di fermarsi in quelle contrade, prive delle
delizie dell'Italia e della Gallia, possiam
credere che fossero l'amore verso
un paese stato patria sua, ma più il vegliare
agli andamenti dei Sarmati e di
altre nazioni barbariche, sempre ansanti
<span class="pagenum"><a name="Page_1145" id="Page_1145"></a>[1145]</span>
di bottinar nelle provincie romane. Forse
anche era insorta guerra con loro.
Sembra più verisimile ch'egli attendesse
a fortificar quelle città, per essere all'ordine,
giacchè correva sospetto che Licinio
Augusto suo cognato macchinasse
un dì guerra contro di lui. Ma quivi
stando, non lasciava di promuovere il
buon governo di Roma e dell'Italia, specialmente
accudendo a levarne i disordini
e gli abusi introdotti sotto i principi
cattivi, e per istabilir dappertutto la
umanità e la pace. Molte savie leggi da
lui pubblicate in quest'anno si trovano
raccolte dal Gotofredo <span class="fnote">[Gothofredus, Chron. Cod. Theodosian.]</span> e dal Relando <span class="fnote">[Reland., Fast. Consul.]</span>.
Da due di esse <span class="fnote">[L. 1 et 2 de maleficiis.]</span>, date nel dì 1
di febbraio e 15 di maggio, raccogliamo
ch'egli cominciò a metter freno alle imposture
degli aruspici ed altri indovini
della gentilità, acciocchè con vane speranze
non ingannassero chi loro prestava
fede; comandando che non potessero
entrare in casa alcuna particolare per
esercitarvi il lor mestiere, ma che loro
unicamente fosse permesso il farlo nei
templi e luoghi pubblici. Zosimo <span class="fnote">[Zosimus, l. 2, cap. 29.]</span>, fiero
nemico di Costantino, pretende ch'egli
solamente dopo la morte di Crispo e di
Fausta prendesse avversione a quella
razza di furbi, de' quali si fosse ben servito
in addietro, con avergli predetto
essi più fiate l'avvenire. Resta la di lui
asserzione smentita dalle suddette sue
leggi, scorgendosi che il saggio Augusto
avea già scoperta la vanità di quell'arte,
e la contava fra le superstizioni. Troppo
lungi mi condurrebbe il ragionamento,
se volessi qui rammentar tutte le sagge
ordinazioni da lui fatte sopra altri soggetti
in benefizio del pubblico, e riguardanti
i servi, gli accusatori, le pasquinate, il
mantenimento delle strade, varii artefici,
gli sponsali, e così discorrendo. Truovansi
ancora alcune leggi da lui date in
Aquileia nel giugno e luglio di quest'anno;
<span class="pagenum"><a name="Page_1146" id="Page_1146"></a>[1146]</span>
segno ch'egli venne sino alle porte
d'Italia, se pur non sono fallate, come
dirò, quelle date. Ma che andasse anche
a Roma, qualche legge sembra indicarlo;
contuttociò si può tener per fermo che
sieno scorrette quelle date. Parlai poco
fa di guerra coi Sarmati, ed in fatti crede
il padre Pagi <span class="fnote">[Pagius, Crit. Baron.]</span> che in quest'anno
essa avesse principio, e continuasse nei
tre seguenti; ma senza aver noi notizia
sicura del tempo, anzi potendosi credere
ciò non vero, per quel che osserveremo
andando innanzi.
</p>

<hr />

<h2 class="hidden"><a name="CCCXX" id="CCCXX"></a>CCCXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCCXX</span>. Indizione <span class="scp">VIII</span>.</td>
  </tr>
  <tr>
    <td><span class="sc">Silvestro</span> papa 7.</td>
  </tr>
  <tr>
    <td><span class="sc">Costantino</span> imperadore 14.</td>
  </tr>
  <tr>
    <td><span class="sc">Licinio</span> imperadore 14.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Valerio Costantino Augusto</span> per
la sesta volta e <span class="sc">Flavio Valerio Costantino</span>
juniore <span class="sc">Cesare</span>.
</p>

<p>
Seguitò <i>Valerio Massimo</i> ad essere
prefetto di Roma, e seguitò l'Augusto
Costantino a dimorar nella Dacia, Pannonia
e Mesia, e solamente nell'aprile
venne ad Aquileia: del che ci porgono
testimonianza le leggi <span class="fnote">[Gothofred., Chron. Cod. Theodos.]</span> da lui pubblicate
in que' luoghi, a riserva di quella
<i>Aquileja</i>, il cui nome vien da me creduto
fallato. In vigor d'esse egli raffrenò il
rigore dei ricchi, che facilmente s'impadronivano
dei beni de' poveri lor debitori,
volendo che fossero rilasciati quei
beni, qualora il debito venisse pagato in
contanti. Altrove da noi fu fatta menzione
della legge Papia <span class="fnote">[L. unica de Commissor. Cod. Theodos.]</span>, e dei regolamenti
di Augusto contra chi non prendeva
moglie, essendovi pene per questi
tali, siccome all'incontro privilegii per
chi s'ammogliava: e tutto ciò a fine di
procrear figliuoli, dei quali scarseggiava
la repubblica, correndo bisogni di gente
per le guerre. Ma perciocchè questa legge
era contraria alla verginità e continenza,
<span class="pagenum"><a name="Page_1147" id="Page_1147"></a>[1147]</span>
virtù lodate dal Vangelo, Costantino, intento
a favorir la religion cristiana, levò
via le pene intimate contro chiunque
era maritato <span class="fnote">[L. unica de infirmand. poen. caelib.]</span>, lasciando solamente i
privilegii accordati dalla legge Papia a
chi avea de' figliuoli. Per altro santo
Ambrosio sostiene <span class="fnote">[Ambrosius, de Virginit., lib. 3.]</span> che i paesi, dove
erano più vergini, come Alessandria,
l'Africa e l'Oriente, erano più popolati
degli altri. Osservasi ancora che nell'anno
presente fece Costantino risplendere
l'animo suo misericordioso nell'ordinare
che i debitori del fisco non sieno posti
nelle prigioni segrete, riserbate ai soli
rei di delitti, nè sieno flagellati, nè sottoposti
ad altri supplizii inventati dall'insolenza
e crudeltà de' giudici; ma
che sieno detenuti in prigioni alla larga,
dove ognun possa vederli. La dissolutezza
poi de' costumi e lo sprezzo dell'onestà
era una conseguenza della falsa
religione dei gentili. Ne abbiam più volte
toccata qualche cosa. Costantino prese
a correggere alcuno di quegli eccessi.
Al ratto delle vergini, divenuto oramai
male familiare in Roma, provvide egli
con assai rigorose pene, stendendole
anche alle stesse fanciulle, che volle prive
dell'eredità paterna e materna, ancorchè
sembrassero rapite per forza,
parendo a lui difficile che non fossero
almen colpevoli d'aver avuta poca cura
e precauzione nella custodia di un tesoro
che lor dovea essere così caro. Provvide
in parte ancora alla libidine delle
donne che abbandonavano il loro onore
agli schiavi <span class="fnote">[L. unica, de mulier., quae serv.]</span>, con intimar la pena della
morte ad esse, e l'essere bruciati vivi
ad essi schiavi, con escludere i lor figliuoli
da ogni successione e dignità. E
fin qui il paganesimo avea senza alcun
divieto permesso alle persone maritate
il tener delle concubine. Lo proibì Costantino <span class="fnote">[Ibid., de concubin. Cod. Justinian.]</span>,
come abuso troppo contrario
alle leggi e all'onestà del matrimonio.
<span class="pagenum"><a name="Page_1148" id="Page_1148"></a>[1148]</span>
Fu egli nondimeno il primo che accordasse
ai figli naturali qualche luogo nella
eredità del padre. Ebbe parimente cura
il buon imperadore de' prigioni accusati
di qualche delitto, ordinando che i processi
criminali colla maggior diligenza si
terminassero; e che gli accusati fossero
detenuti in luoghi comodi ed ariosi, soprattutto
durante il giorno. Mise anche
la pena di morte ai guardiani ed altri
ministri delle carceri che maltrattassero
i prigionieri o per cavarne del danaro o
perchè ne avessero ricevuto dai lor nemici,
minacciando l'indignazione sua ai magistrati che
non li punissero. Con tutta ragion poi
si crede che a quest'anno appartenga
la vittoria riportata da Crispo Cesare
contra de' popoli transrenani, di cui
parla Nazario <span class="fnote">[Nazar., in Panegyr. Constant.]</span> all'anno seguente. Altra
particolarità non ne sappiamo, se
non che questo giovinetto principe fu
alle mani con loro, li vinse e supplichevoli
gli ammise alla pace. Qualche medaglia <span class="fnote">[Mediobarb., Numism. Imp.]</span>
cel rappresenta vincitor degli
<i>Alamanni</i>. Abbiamo ancora da Eusebio <span class="fnote">[Euseb., in Chronic.]</span>
che circa questi tempi Licinio
imperador d'Oriente cominciò a scoprire
il suo mal animo contra de' cristiani,
perchè li cacciò tutti dalla sua
corte.
</p>

<hr />

<h2 class="hidden"><a name="CCCXXI" id="CCCXXI"></a>CCCXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCCXXI</span>. Indizione <span class="scp">IX</span>.</td>
  </tr>
  <tr>
    <td><span class="sc">Silvestro</span> papa 8.</td>
  </tr>
  <tr>
    <td><span class="sc">Costantino</span> imperadore 15.</td>
  </tr>
  <tr>
    <td><span class="sc">Licinio</span> imperadore 15.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Giulio Crispo Cesare</span> per seconda
volta e <span class="sc">Flavio Valerio Costantino</span>
juniore <span class="sc">Cesare</span> per la seconda.
</p>

<p>
<i>Valerio Massimo</i> continuò tuttavia
nella prefettura di Roma, e Costantino
Augusto seguitò a dimorar nell'Illirico,
come si ha dalle sue leggi <span class="fnote">[Gothofred., Chronic. Cod. Theodos.]</span> date in
<span class="pagenum"><a name="Page_1149" id="Page_1149"></a>[1149]</span>
Sirmio, Viminacio e Serdica. Una sola
si osserva data in Aquileia. Ma il far
saltare sì sovente Costantino dalla Pannonia
e Dacia ad Aquileia, più di una
volta ha somministrato motivo a me di
sospettare che la data di quelle possa
appartenere non ad Aquileia città d'Italia,
ma bensì <i>ad Aquas</i>, o pure <i>Aquis</i>, luogo
della Mesia superiore, dove probabilmente
l'imperadore andava a bagnarsi.
Trovasi appunto nell'anno 325
una legge <span class="fnote">[L. 1, de erogat. milit. Cod. Theodosian.]</span> data in quel luogo. L'anno
fu questo, in cui Nazario, chiamato insigne
oratore da Eusebio <span class="fnote">[Euseb., in Chronico.]</span>, e lodato
anche da Ausonio, recitò un panegirico,
che tuttavia abbiamo, in lode di Costantino
imperadore, in occasione dei voti
quinquennali fatti nel dì primo di marzo
per la salute di Crispo e di Costantino
juniore Cesari, i quali entravano nell'anno
quinto della dignità cesarea. Verisimilmente
fu esso recitato in Roma, mentre
essi Cesari e l'Augusto lor padre
erano ben lontani di là, argomentandosi
dal vedere sul fine un desiderio dell'oratore,
che Roma possa oramai godere la
consolazion di mirare il suo principe e
i suoi figliuoli. Raccoglie Nazario <span class="fnote">[Nazar., in Panegyr. Constantin., cap. 38.]</span> in
poche parole nella perorazione i benefizii
già fatti da Costantino al popolo romano
e al resto dell'imperio, con dire
che i Barbari al Reno erano stati respinti
dalle Gallie, e nei loro stessi paesi
aveano provato il filo delle spade romane.
Che la nazion de' Persiani, la più potente
che fosse allora dopo la romana,
facea premura per istar amica di Costantino;
nè si trovava nazion sì feroce e
barbara, che non temesse od amasse un
imperadore di tanto senno e valore. Che
per tutte le città dell'imperio si teneva
buona giustizia, si godeva un'invidiabil
pace ed abbondanza di viveri. Che le
città mirabilmente venivano ornate di
nuove fabbriche, ed alcune di esse pareano
interamente rinnovate. Che molte
<span class="pagenum"><a name="Page_1150" id="Page_1150"></a>[1150]</span>
leggi pubblicate da Costantino tendevano
tutte a riformare i costumi e a reprimere
i vizii. Che le sofisticherie, le calunnie,
le cabale non aveano più luogo
nel foro, volendo egli che con semplicità
si amministrasse la giustizia. Che le oneste
donne erano in sicuro, ed onorato
il matrimonio, col non soffrire gli adulterii
e i concubinati. Finalmente che
ognuno si godeva in pace il suo, senza
paura di soperchierie dalla parte dei
prepotenti, o concussioni da quella del
fisco. Altrettanto s'ha da Optaziano <span class="fnote">[Optatianus, Panegyr. Constantin., apud
Velserum.]</span>
nel panegirico di Costantino, con aggiugner
egli che questo buon principe, per
quanto poteva, addolciva il rigor delle
leggi; e quantunque anche le sue fossero
ben rigorose, pure egli con gran facilità
accordava il perdono ai colpevoli. Abbiamo
poi dal suddetto Nazario <span class="fnote">[Nazar., Panegyr., cap. 36.]</span> che
il giovinetto Crispo Cesare, dopo essersi
acquistato non poco credito nella guerra
contra degli Alamanni, venne nel furore
d'un rigoroso verno, cioè ne' primi mesi
dell'anno corrente, a ritrovar il padre
Augusto, tuttavia soggiornante nell'Illirico.
</p>

<p>
In quelle parti appunto noi osserviamo
pubblicate da lui molte leggi <span class="fnote">[Gothofr., in Chron. Cod. Theodos.]</span>, e
massimamente in Sirmio. In una di esse <span class="fnote">[L. 1, de bonis proscript., Cod. Theod.]</span>,
data in Serdica nel dì 27 di febbraio,
egli temperò l'usato rigore delle
confiscazioni per delitti, ordinando che
restasse esente dalle griffe del fisco tutto
quel che i delinquenti prima de' lor misfatti
avessero donato alle mogli, ai
figliuoli e ad altre persone, non essendo
di dovere che chi non avea avuta parte
ne' delitti, l'avesse nella pena. Comandò
inoltre che i ministri del fisco nella memoria
de' beni confiscati notassero sempre
se il reo avea dei figliuoli; ed avendone,
se loro avea fatta qualche donazione,
con disegno, come si può credere,
<span class="pagenum"><a name="Page_1151" id="Page_1151"></a>[1151]</span>
di far loro qualche grazia a proporzione
del loro bisogno. V'ha un'altra legge
sua <span class="fnote">[L. 1, de Paganis, Cod. Theodos.]</span>, in cui concede licenza di consultare
gli aruspici, o sia gl'indovini
della superstizione pagana: il che fece
dubitare il cardinale Baronio <span class="fnote">[Baron., in Annal. Eccles.]</span> e il
Gotofredo <span class="fnote">[Gothofred., de Statu Christian.]</span> che Costantino in questi
tempi retrocedesse dalla religione cristiana
per aderire alla falsa de' gentili.
Ma siccome lo stesso Gotofredo, Giovanni
Morino, il padre Pagi e il Relando
hanno osservato, altro non fece quel grande
Augusto, che permettere all'importunità
dei Romani il continuare nel loro
abuso di prestar fede a quelle imposture,
perchè troppo si lagnavano di non
poter prevedere i mali avvenire per guardarsene,
come stoltamente si figuravano
di raccogliere dalle viscere delle bestie
sagrificate. E che in effetto più che mai
stesse Costantino forte nell'amore e
nella profession della fede di Cristo, si
tocca con mano in riflettere ad alcune
leggi da lui date in questo medesimo
anno in favore della stessa santa religione.
Nel dì 7 di marzo ordinò <span class="fnote">[L. Omnes Judices. De feriis, Cod. Theod.]</span> che
nel giorno di domenica cessassero tutti
gli atti della giustizia, i mestieri e le occupazioni
ordinarie della città, a riserva
di quelle dell'agricoltura, in cui v'ha
de' giorni che il lavorare è di grande
importanza. Con altra sua legge, la quale
fu pubblicata in Cagliari nel dì 3 di luglio,
si vide <span class="fnote">[L. 1, de feriis, Cod. Theodos.]</span> proibito in esso dì di
domenica ai giusdicenti di far processi
ed altri atti giudiciali, riserbando solamente
il poter dare in esso giorno nelle
chiese la libertà agli schiavi e il farne
rogito, trattandosi in ciò di un atto di
carità cristiana. Anche Eusebio <span class="fnote">[Euseb., in Vita Constantin., lib. 4, cap. 18.]</span> fa
menzione di questa legge, dicendo aver
desiderato il piissimo imperadore che
ognuno impiegasse quel santo giorno in
orazioni al vero Dio, come egli faceva
<span class="pagenum"><a name="Page_1152" id="Page_1152"></a>[1152]</span>
con tutta la sua casa. Concedeva anche
vacanza ai soldati cristiani in tutto quel
dì, acciocchè andassero alle chiese ad
offerire a Dio le lor preghiere. Inoltre
con legge <span class="fnote">[L. Habeat unusquisq. De Episc.]</span> indirizzata al popolo romano,
e pubblicata nel dì 3 di luglio,
decretò lecito ad ognuno di lasciar nei
testamenti quei beni che volessero alla
Chiesa cattolica, e che queste ultime volontà
sortissero il loro effetto. Or veggasi
se Costantino si fosse punto alienato dalla
già abbracciata religione di Gesù Cristo.
Truovasi poi una legge <span class="fnote">[L. 3, de maleficiis, Cod. Theod.]</span>, la cui data è
del dì 22 di giugno in Aquileia (se pur
non fu, come dissi, <i>Aquis</i> nella Mesia),
nella quale egli ordina di punir severamente
chiunque impiega magia contro
la vita e pudicizia altrui, lasciando poi
la libertà di valersi di rimedii superstiziosi
per guarir le malattie, o per conservare
i beni della terra, o per altri
usi che non recavano nocumento a chicchessia.
Anche per questa licenza potrebbe
taluno fare un reato al buon Costantino,
quasichè egli non sapesse riprovate
dalla legge santa de' cristiani quelle benchè
non nocive superstizioni. Ma nè
pur Costantino approvava quell'abuso;
solamente lo permetteva ai pagani, come
pur lasciava lor fare i sagrificii ai loro
falsi dii. Non si può dire quanto fossero
in voga presso i gentili gli amuleti
e i rimedii superstiziosi, inventati dagl'impostori
per la guarigione dei mali,
per iscoprir l'avvenire, e per altri loro
bisogni. Il saggio principe, che non volea
ne' principii irritar troppo, e muovere
a sedizioni l'immensa moltitudine
dei pagani, con opprimere le loro benchè
sciocche usanze, permetteva loro
quelle stoltezze, giacchè di là non proveniva
verun danno al pubblico, benchè
sia da credere ch'egli se ne ridesse,
e le detestasse ancora in suo cuore.
</p>

<p>
<span class="pagenum"><a name="Page_1153" id="Page_1153"></a>[1153]</span>
</p>

<hr />

<h2 class="hidden"><a name="CCCXXII" id="CCCXXII"></a>CCCXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCCXXII</span>. Indizione <span class="scp">X</span>.</td>
  </tr>
  <tr>
    <td><span class="sc">Silvestro</span> papa 9.</td>
  </tr>
  <tr>
    <td><span class="sc">Costantino</span> imperadore 16.</td>
  </tr>
  <tr>
    <td><span class="sc">Licinio</span> imperadore 16.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Petronio Probiano</span> ed <span class="sc">Anicio
Giuliano</span>.
</p>

<p>
De' suddetti consoli si trova un bell'elogio
fra gli epigrammi di Simmaco:
la prefettura di Roma per questo anno
ancora fu amministrata da <i>Valerio Massimo</i>.
Quanto all'imperador Costantino,
noi il troviam tuttavia di soggiorno nell'Illirico,
ciò apparendo dalle sue leggi <span class="fnote">[Gothofred., Chronolog. Cod. Theodos.]</span>
date in Sirmio e Sabaria. E nell'anno
presente appunto possiam credere
che succedesse la guerra viva da lui
fatta coi Sarmati, di cui parla Zosimo <span class="fnote">[Zosimus, lib. 2, cap. 21.]</span>.
Il padre Pagi la fa cominciata fin dall'anno
319. Il Mezzabarba <span class="fnote">[Mediobarb., in Numismat. Imperat.]</span> la mette
all'anno precedente, e potrebbe essere
cominciata allora. Il non fare Nazario,
nel panegirico recitato l'anno avanti,
menzione alcuna di tal guerra, assai motivo
ci porge di tenerla insorta dopo il
dì primo di marzo di esso anno, e probabilmente
terminata nel presente, come
han creduto il Gotofredo <span class="fnote">[Gothofredus, Chronolog. Cod. Theod.]</span> e il Tillemont <span class="fnote">[Tillemont, Mémoires des Empereurs.]</span>.
Che fosse di molta importanza
e di non lieve pericolo, si può raccogliere
da Optaziano panegirista <span class="fnote">[Optatianus, Panegyr. Constant., cap. 32.]</span>, il quale
asserisce che i Sarmati uniti ai Carpi e
Geti, appellati poi Goti, furono più volte
sconfitti da Costantino a Campona, a
Margo e a Bononia città sul Danubio.
Erano que' Barbari, per relazion di Zosimo,
venuti all'assedio di una città di
qua dal Danubio col loro re Rausimodo,
figurandosi di poterla espugnare con facilità,
perchè era bensì la parte inferiore
<span class="pagenum"><a name="Page_1154" id="Page_1154"></a>[1154]</span>
delle mura di pietra viva, ma la superiore
di legno. A questa attaccarono essi
il fuoco, e diedero poi l'assalto. Dentro
v'era una buona guarnigione, che con
dardi e sassi seppe far gagliarda difesa,
tanto che loro sopraggiunse alle spalle
Costantino, che moltissimi ne uccise, e
più ne fece prigioni. Il resto si salvò
colla fuga di là dal Danubio coll'aiuto
delle barche tenute da essi in pronto.
Rinforzatosi dipoi Rausimodo con altra
gente, meditava di tornar addosso ai Romani,
quando l'ardito Costantino, valicato
il Danubio, all'improvviso arrivò
loro addosso vicino ad una collina piena
di boschi, e ne fece grande strage, restandovi
fra gli altri ucciso lo stesso re
Rausimodo. Assaissimi furono i prigionieri,
e il resto di que' Barbari, deposte
l'armi, dimandò quartiere; sicchè con
gran moltitudine di prigioni il vittorioso
Augusto se ne tornò di qua dal Danubio,
e distribuì per varie città quella barbara
gente, dando loro, secondo il costume,
dei terreni dal coltivare <span class="fnote">[Du Cange, Hist. Byz.]</span>. Restano varie
medaglie <span class="fnote">[Mediob., in Numismat. Imperator.]</span> che attestano la suddetta
vittoria, spettanti più verisimilmente all'anno
presente che al precedente. Trovasi
ancora fatta menzione da lì innanzi
nel Codice Teodosiano de' giuochi sarmatici,
i quali possiam conghietturare
istituiti in memoria di questa gloriosa
Vittoria. Si facevano essi sul fine di novembre
e principio di dicembre, come
s'ha da un calendario dell'Hervagio.
Mandò in quest'anno l'Augusto Costantino
a Roma Crispo Cesare suo figliuolo
con Elena avola sua, e in riguardo loro
volle rallegrar il popolo romano, con far
grazia a tutti i rei di varii delitti, a riserva
del veleno, omicidio ed adulterio.
Così intende quella legge <span class="fnote">[Lib. 1, de indulgen. crim., Cod. Theod.]</span> il Gotofredo:
legge nondimeno oscura, perchè vi sta
solamente scritto: <i>propter Crispi, adque
Helenae partum</i>: il che diede molto da
<span class="pagenum"><a name="Page_1155" id="Page_1155"></a>[1155]</span>
pensare al cardinal Baronio <span class="fnote">[Baron., in Annal.]</span>. Conghietturò
il Tillemont <span class="fnote">[Tillemont, Mémoires des Empereurs.]</span> con altri, che
qui si parlasse del parto di un'Elena
moglie di Crispo; ma di questo maritaggio
niun vestigio abbiano nella storia.
Però esso Gotofredo in vece di <i>partum</i>
legge <i>paratum</i>, o <i>apparatum</i>, con interpretare
l'andata di Crispo e d'Elena
sua nonna all'augusta città. In questo
anno ancora, siccome nel seguente, pubblicò
Costantino leggi favorevoli a chi
degli schiavi pretendeva di essere stato
messo in libertà, qualor questa gli fosse
messa in dubbio.
</p>

<hr />

<h2 class="hidden"><a name="CCCXXIII" id="CCCXXIII"></a>CCCXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="sc">Cristo</span> <span class="scp">CCCXXIII</span>. Indizione <span class="scp">XI</span>.</td>
  </tr>
  <tr>
    <td><span class="sc">Silvestro</span> papa 10.</td>
  </tr>
  <tr>
    <td><span class="sc">Costantino</span> imperadore 17.</td>
  </tr>
  <tr>
    <td><span class="sc">Licinio</span> imperadore 17.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Acilio Severo</span> e <span class="sc">Vettio Rufino</span>.
</p>

<p>
Un'iscrizione dal Doni e da me <span class="fnote">[Thes. Novus Inscript., pag. 373.]</span>
data alla luce, fu posta a <i>Caio Vettio
Cossinio Rufino</i>, prefetto di Roma e proconsole
dell'Acaia, che sembra veramente
spettante al secondo console di
quest'anno, avendo in fatti <i>Vettio Rufino</i>
esercitata la prefettura urbana nell'anno
315, e non trovandosene altro di questo
nome ornato di quella dignità. Per
più anni avea <i>Valerio Massimo</i> tenuta la
medesima carica; ma nel presente a lui
fu sostituito in essa <i>Lucerio</i> ossia <i>Lucrio
Verino</i> nel dì 13 di settembre, come si
ha ancora dall'antico Catalogo del Cuspiniano <span class="fnote">[Cuspinianus, Panvinius, Bucherius.]</span>.
Una legge di Costantino
Augusto, data nel gennaio o febbraio di
quest'anno, cel fa vedere in Tessalonica
ossia Salonichi, città della Macedonia. Il
motivo, per cui egli si fosse portato colà,
l'abbiamo da Zosimo <span class="fnote">[Zosimus, lib. 2, cap. 22.]</span>, cioè per fabbricar
quivi un porto, essendone dianzi
priva quella città. Abbiamo poi una sua
<span class="pagenum"><a name="Page_1156" id="Page_1156"></a>[1156]</span>
legge <span class="fnote">[L. 1, de Episcop., Cod. Theodos.]</span> data in Sirmio nel dì 25 di
maggio. Gli fu riferita una vessazione
recata dai Pagani ai Cristiani, con volere
che ancor questi intervenissero ai
sagrifizii delle loro lustrazioni: azione
incompatibile colla purità della religione
di Cristo. Perciò ordinò esso Augusto,
che chiunque del basso popolo facesse
loro violenza in materia di religione,
fosse sonoramente bastonato, e gli altri
di condizione più alta fossero condannati
a pene pecuniarie. Fu poi questo un
anno memorando per le imprese bellicose
dell'imperadore suddetto. Avvenne
che i Goti <span class="fnote">[Anonymus Valesian.]</span> nell'anno presente (se pur
non fu nel precedente) avendo osservata
poca guardia nella Tracia e nella Mesia
Inferiore, provincia spettanti a Licinio
Augusto, fecero colà una grande
incursione, saccheggiando e menando in
ischiavitù una gran moltitudine di gente.
Fossero costoro passati anche nelle terre
dipendenti da Costantino, o pur temendo
egli che vi passassero, nè veggendo
egli provvisione al bisogno dalla parte
di Licinio, mosse l'armi sue contra di
que' Barbari da Tessalonica; e con tal
empito giunse loro addosso, ch'ebbero
per grazia il poter impetrar da lui la
pace colla restituzion dei prigioni. Due
leggi <span class="fnote">[Lib. 1, de re militar., et lib. 1, de comment.,
Cod. Theodos.]</span> da lui date sul fine di aprile,
dove parla delle scorrerie de' Barbari
e de' saccheggi familiari a quelle nazioni,
con imporre fra le altre cose gravissime
pene a chiunque tenesse mano
alle loro violenze e bottini, han fatto
credere che ne' primi mesi dell'anno
corrente succedesse questa barbarica
irruzione. Ma perciocchè Costantino o
andasse ad assalir costoro nelle giurisdizion
di Licinio, o pur vi entrasse per
necessità d'inseguirli, Licinio, in vece di
ringraziarlo pel benefizio fatto a' sudditi
suoi, con liberarli dall'oppression dei
Goti, ne fece un'amara querela, come
<span class="pagenum"><a name="Page_1157" id="Page_1157"></a>[1157]</span>
se Costantino avesse violati i patti, ed
esercitata una prepotenza nel paese non
suo. Fece quanto potè Costantino per
giustificar l'azione sua, e mostrar indiscreti
que' lamenti. A nulla giovarono le
lettere e deputazioni. Licinio non ammettendo
scuse, più che mai parlava
alto col cognato Augusto, di maniera
che Costantino, perduta la pazienza, alzò
anch'egli la testa, e non facendo frutto
le minaccie, venne in fine a guerra aperta
con esso Licinio.
</p>

<p>
Era già assai tempo che si conoscevano
raffreddati gli animi di questi due
Augusti e cognati. Licinio, se crediamo
all'apostata Giuliano <span class="fnote">[Julian., de Caesarib.]</span>, era odiato da
Dio e dagli uomini per l'abbondanza ed
enormità de' suoi vizii. Imperocchè,
per attestato d'Eusebio <span class="fnote">[Euseb., Histor. Eccles., lib. 9, cap. 8; et
Vita Const., lib. 1, cap. 55.]</span> e di Aurelio
Vittore <span class="fnote">[Aurel. Victor, in Epitome.]</span>, la brutalità sua nella libidine
si tirava dietro la detestazione d'ognuno,
perchè non era sicura l'onestà di persona
alcuna o vergine o maritata, dalle
di lui violenze; nè bastando a lui di
svergognar dal suo canto le famiglie più
nobili, permetteva anche ai suoi cortigiani
di saziar, come volevano, le lor
voglie impure senza rispetto alcuno alle
case più riguardevoli. Di tutto ciò è da
credere che fosse ben mal contento
l'Augusto Costantino, da che a lui avea
conceduta Costanza sua sorella in moglie.
Superiore nulladimeno alla di lui
sfrenata libidine era l'avarizia, febbre
sua oltre modo cocente. Da questa provenne
un'infinità di mali, perchè per
adunar danari s'inventavano ogni dì
nuovi pretesti; e gran disavventura si
riputava allora l'essere facoltoso, perchè
non mancavano mai accusatori e
delitti da gastigare, cioè da spogliare
gl'innocenti de' loro beni. Non mancavano
già aggravii reali e personali ai popoli;
ma Licinio sapea far ben crescere
questa gravosa mercatanzia, coll'inventar
<span class="pagenum"><a name="Page_1158" id="Page_1158"></a>[1158]</span>
nuovi estimi, e far trovare più
campi dove non erano, e far risuscitare
chi da gran tempo più non si contava
tra i vivi. Seppe anche trovar la sua
avarizia delle insolite gravezze per cavar
dai testamenti e dai maritaggi grosse
somme di danaro. E pure con tutto il
suo succiar continuamente il sangue
de' suoi popoli, ed ammassar tesori, il
bello era che tutto dì egli si lagnava di
essere poverissimo e miserabile, come
in fatti son tutti gli avari, i quali non
godono quel che hanno, e muoiono sol
di voglia di quel che non hanno. Osservavasi
oltre a ciò in lui un'esecrabile
crudeltà, col non volere che alcuno assistesse
ai prigioni, sotto pena d'essere
cacciato nelle medesime carceri, e proibendo
l'aver compassione d'essi, e il
somministrar da mangiare a chi si moriva
di fame, facendo con ciò diventare
un delitto le opere della misericordia.
Se un principe tale fosse amato da' sudditi
suoi, non occorre ch'io lo ricordi
ai lettori. Tutto il rovescio era l'Augusto
Costantino, di modo che Eusebio <span class="fnote">[Euseb., in Vita Const., lib. 1, cap. 49.]</span>,
scrittore che fioriva in questi tempi, ebbe
a dire che l'imperio romano, diviso allora
fra questi due principi, parea simile
al dì e alla notte. La parte di Costantino,
cioè l'Occidente, compariva un bel giorno
sereno; ma l'Oriente, dominato da
Licinio, si poteva affatto assomigliare
alla notte.
</p>

<p>
Ma ciò che maggiormente a Costantino
riuscì dispiacevole, e da non sofferire
nell'indegno suo cognato Licinio, fu la
persecuzione da lui mossa contra dei
Cristiani, il numero de' quali nelle provincie
dell'Asia e dell'Egitto di gran
lunga a proporzione superava quei dell'Occidente.
Già dicemmo ch'egli cacciò
di sua corte chiunque professava la religione
cristiana. Ordinò poscia che i
vescovi non potessero celebrar concilio
alcuno; che il popolo cristiano non potesse
raccogliersi nelle chiese per fare le
sue divozioni, ma che loro fosse lecito
<span class="pagenum"><a name="Page_1159" id="Page_1159"></a>[1159]</span>
solamente a cielo aperto: perchè si figurava
che le loro orazioni avessero per
iscopo la salute e felicità di Costantino,
e non già la sua, e che tramassero
sempre delle congiure contra di lui. Fece
inoltre cassare chiunque de' soldati non
sagrificava agl'idoli; cacciò in esilio i
nobili professanti la legge di Cristo; e
passò in fine a minacciar la morte a
chiunque abbracciasse questa santa religione <span class="fnote">[Euseb., in Vita Const., lib. 2, cap. 3 et seq.]</span>.
Ma perciocchè la paura che
egli aveva di Costantino il riteneva dal
muovere una pubblica persecuzione contra
de' Cristiani, prese a farla il più
cautamente o segretamente che poteva,
con insidie e calunnie, le quali costarono
la vita a molti innocenti vescovi, e
l'atterramento di non poche chiese in
Amasia ed in altre città, senza volersi
riflettere all'infausto fine di tanti suoi
predecessori, persecutori della Chiesa di
Dio. Tutto questo non poteva se non
dispiacere al piissimo Costantino, perchè
contrario agli editti concordemente pubblicati
in favor della religione cristiana,
ed insieme ai patti della pace stipulata
dopo la battaglia di Cibala; e tanto più
che ciò parea fatto per far dispetto ad
esso Augusto, professore e protettore di
questa religione. Perciò a questi dissapori
aggiunto l'altro che di sopra accennai
della guerra coi Goti, si venne
all'armi, ed ognun degli Augusti gran
preparamento fece per terra e per mare.
Zosimo <span class="fnote">[Zosimus, lib. 2, cap. 22.]</span> minutamente descrive la flotta
allestita da Licinio consistente in trecentocinquanta
galee raccolte dall'Egitto,
Fenicia, Cipro, Bitinia ed altri luoghi, e in
quasi centocinquanta mila fanti, e quindici
mila cavalli cavati dalla Frigia e Cappadocia.
Costantino, all'incontro, unì dugento
grossi legni, due mila altri da carico,
cento venti mila pedoni, con circa dieci
mila cavalli. Che nel di lui esercito si
contassero moltissimi Goti ausiliarii, lo
abbiamo da Giordano <span class="fnote">[Jordan., de Reb. Getic.]</span>. Venne Licinio
<span class="pagenum"><a name="Page_1160" id="Page_1160"></a>[1160]</span>
a postarsi ad Andrinopoli con tutte le sue
forze. Costantino anch'egli marciò da
Tessalonica a quella volta colle sue,
menando seco non già de' maghi, indovini
ed altri ciurmatori, come facea Licinio,
ma dei santi vescovi e ministri della
Chiesa, perchè delle orazioni loro più
che mai avea allora bisogno, e in queste
più che nelle armi metteva la sua fidanza.
Per lo contrario strideva Licinio
a tutto pasto della divozione di Costantino
e de' suoi cherici; e perchè a lui i
suoi falsi aruspici e sacerdoti promettevano
senza fallo vittorie, tutto altero e
coraggioso si dispose alla pugna. Ma
prima fece di molti sagrifizii in un sacro
bosco ai suoi idoli, e tenne un ragionamento
ai suoi cortigiani, proponendo
che si vedrebbe ora chi avesse più forza,
o tanti antichi suoi dii, o pure il nuovo
e vergognoso Dio di Costantino.
</p>

<p>
Stettero qualche dì le due armate a
vista, ma separate dal fiume Ebro nella
Tracia. Costantino, impaziente di venir
alle mani, finse di voler gittare un ponte
ad un passo stretto con preparar gran
copia di materiali <span class="fnote">[Zosimus, lib. 2, cap. 22.]</span>; ma un dì condotta
seco parte dell'esercito suo, passando
per mezzo ad una folta selva,
andò a trovar un guado dianzi adocchiato
in quel fiume. Passò egli arditamente
con soli dodici cavalieri, ed immantinente
si scagliò contro i primi delle
guardie nemiche ivi esistenti, che sbalordite
per l'impensato assalto, parte restarono
trucidate, parte diedero alle gambe.
Ebbe con ciò comodo la di lui armata di
passar tutta di là dal fiume; e in quello
stesso giorno, come sembra indicare lo
storico Zosimo, o pure in altro dì, egli è
fuor di dubbio che si venne dipoi ad una
giornata campale. Secondo il calendario
del Bucherio <span class="fnote">[Bucher., de Cyclo.]</span>, nel dì 3 di luglio accadde
quel memorabil e sanguinoso conflitto, in
cui il segnale dato ai soldati dalla parte di
Costantino fu <i>Dio Salvator nostro</i> <span class="fnote">[Euseb., in Vita Constan., lib. 2, cap. 6.]</span>, e
<span class="pagenum"><a name="Page_1161" id="Page_1161"></a>[1161]</span>
coll'aiuto d'esso il pio Augusto riportò
in fine una segnalata vittoria. Ci assicura
Eusebio d'aver inteso dalla bocca del
medesimo imperadore, che cinquanta
delle sue guardie, tutti cristiani, furono
scelti per portare l'insegna della Croce
santa per mezzo l'esercito suo, e che dovunque
compariva questa sacra bandiera,
restavano sbaragliati i nemici. Trentaquattro
mila persone rimasero estinte sul
campo, la maggior parte di quei di Licinio,
e molti con arrendersi salvarono le vite.
Lo stesso Costantino che si cacciò anche
egli nella mischia, ne riportò una lieve ferita.
Verso la sera furono presi gli alloggiamenti
nemici, e nel dì seguente essendosi
trovati più branchi di soldati fuggiti di
Licinio qua e là sparsi, parte volontariamente
venne all'ubbidienza di Costantino,
e parte ostinata fu messa a filo di spada.
Raccomandatosi alle gambe d'un poderoso
destriero fuggì Licinio a Bisanzio: e quivi
si afforzò per sostenere un assedio <span class="fnote">[Anonym. Valesianus. Zosim., lib. 2, cap. 23.]</span>,
confidato spezialmente nella flotta sua,
comandata da Abanto, ossia da Amando,
uffiziale di molta sperienza e valore. Ma
lento non fu il vittorioso Costantino ad
inseguire co' suoi il fuggitivo nemico, e
ad imprendere l'assedio di Bisanzio.
Conoscendo poi l'impossibilità di riuscir
nell'impresa, finchè l'armata navale di
Licinio mantenesse la comunicazion dell'Asia
con quella città; ordinò a Crispo
Cesare suo figliuolo di far vela colla sua
flotta, per venire a nuova battaglia in
mare. Trovaronsi a fronte le due armate
navali nello stretto di Gallipoli; quella
di Licinio era composta di dugento navi;
e i capitani di Costantino ne scelsero
solamente ottanta delle meglio corredate
e più forti. Derideva Abanto, generale
di Licinio, il poco numero dei legni nemici,
e si credeva d'ingoiarli col tanto
superiore de' suoi; ma alle pruove si trovò
ingannato. Con ordine procedevano
quei di Costantino alla pugna; senza ordine
gli altri; e la moltitudine di tante
navi non servì loro se non d'imbroglio,
<span class="pagenum"><a name="Page_1162" id="Page_1162"></a>[1162]</span>
perchè urtandosi nel sito stretto l'una
con l'altra, cagion fu che molte d'esse
coi soldati e marinari perissero. La notte
separò la zuffa. Fatto poi giorno, pensava
Abanto di venire al secondo combattimento,
quando levatosi un vento
furioso spinse la di lui flotta con tal empito
ne' sassi e lidi dell'Asia, che perirono
cento e trenta delle sue navi e circa
cinque mila de' suoi soldati, combattendo
in questa maniera Dio contra di chi era
nemico del suo nome <span class="fnote">[Euseb., Hist. Eccles., lib. 10, cap. 9.]</span>. Se ne fuggì
Abanto, e lasciò aperto il varco alla flotta
di Costantino, se voleva inoltrarsi e
passare anch'essa ad assediar Bisanzio
per mare.
</p>

<p>
Ma Licinio, ravvisato il pericolo, colle
migliori sue milizie e coi tesori si
ritirò, e andò a piantarsi in Calcedonia
dell'Asia, con isperanza di rimettere in
piedi una nuova armata, e di trovare in
altri incontri più propizia la sorte. Aveva
egli stando in Bisanzio, secondo l'Anonimo
del Valesio, dichiarato Cesare <span class="fnote">[Anonymus Valesianus. Aurel. Victor, in
Epitome.]</span>
<i>Martiniano</i> sopraintendente a tutti gli uffiziali
della sua corte, per valersi di
questo campione a riparar le sue perdite.
Zosimo <span class="fnote">[Zosimus, lib. 2, cap. 25.]</span> e l'altro Vittore <span class="fnote">[Victor, de Caesarib.]</span> scrivono
che tal determinazione fu da lui presa,
dappoichè si fu ritirato a Calcedonia.
Abbiamo medaglie <span class="fnote">[Mediobarb., in Numismat. Imperat.]</span>, dove il troviamo
appellato <i>Marco Martiniano</i>, e decorato,
non solamente del titolo di <i>Cesare</i>, ma
anche d'<i>Augusto</i>: il che discordando dagli
antichi storici ci può far giustamente
dubitar d'impostura in quelle medaglie;
giacchè (convien pure ripeterlo) non
sono mancati ne' due ultimi secoli fabbricatori
d'iscrizioni e medaglie, rivolti
a far mercato della curiosità degli eruditi.
Fu spedito Marciniano a Lampsaco
per impedire il passaggio della flotta di
Costantino; ma l'assennato e prode Augusto,
in vece di valersi delle navi grosse
<span class="pagenum"><a name="Page_1163" id="Page_1163"></a>[1163]</span>
da carico, si servì di alcune centinaia di
barchette, ed empiutele di soldatesche,
felicemente le fece passar lo Stretto, e
andò a sbarcar nella Bitinia circa trenta
miglia lungi da Calcedonia, dove soggiornava
Licinio. Benchè Costantino desse
tanto tempo al cognato da ravvedersi e
da chiedere pace, egli non si era saputo
fin qui umiliare; perchè tante volte ingannato
dai suoi falsi dii e sacerdoti,
pure cercava dei nuovi dii che gli recassero
aiuto: laddove Costantino non di
altro si fidava che della protezione del
vero Dio, e a lui continuamente ricorreva
con preghiere. Contuttociò si raccoglie
da Eusebio <span class="fnote">[Euseb., in Vita Costantini, lib. 2, cap. 15.]</span> che qualche trattato
e concordia seguì fra loro; ma non sincera
dalla parte di Licinio, il quale cercò
in questa maniera di addormentar Costantino,
per unire intanto una poderosa
armata. Non furono occulti i di lui disegni,
e si venne a scoprire ch'egli da
tutte le nazioni barbare cercava soccorsi,
ed in fatti ottenne un grosso rinforzo
dai Goti: il perchè Costantino determinò
di schiacciar la testa, se poteva, a questo
serpente, con venire ad una nuova battaglia,
se pur non fu lo stesso Licinio il
primo a volerla, siccome risulta da Eusebio.
Abbiamo da Zosimo <span class="fnote">[Zosimus, lib. 2, cap. 26.]</span>, che nell'armata
di Licinio si contavano cento
trenta mila combattenti, avendo egli richiamato
Martiniano da Lampsaco colle
milizie inviate colà. Con quanta gente
procedesse a quel fatto d'armi Costantino,
nol sappiamo. Si venne alle mani.
Licinio facea portar fra le schiere le statue
de' suoi falsi dii per incoraggiare i
suoi. Le insegne di Costantino colla croce
quelle erano che promettevano sicura
vittoria a lui: e così fu. S'affrontarono
le armate a Crisopoli <span class="fnote">[Anonym. Valesianus.]</span> in poca distanza
da Calcedonia nel dì 18 di settembre;
andò in rotta ben presto quella di Licinio;
e tale strage ne fu fatta, che Zosimo <span class="fnote">[Zosimus, lib. 2, cap. 26.]</span>
<span class="pagenum"><a name="Page_1164" id="Page_1164"></a>[1164]</span>
giunse ad aprir ben la bocca con
dire, esservi periti cento mila de' suoi.
Ma più sicuro sarà l'attenersi all'Anonimo
di Valesio, che mette solamente
venticinque mila stesi morti sul campo.
Questa insigne vittoria si tirò dietro la
presa di Bisanzio, e poi di Calcedonia.
</p>

<p>
Ritirossi <i>Licinio</i> con que' pochi che
potè raunare a Nicomedia; ma incalzato
dall'armi vittoriose di Costantino, senza
dimora assediato in quella città, altro
scampo non ebbe che d'inviar supplichevole
Costanza sua moglie al fratello
Costantino. Andò essa, ed ottenne salva
la vita al consorte. Venne poscia il medesimo
Licinio nel campo a' piedi di
Costantino, in cui mano rimise la porpora
imperiale; riconobbe lui per suo signore
ed imperadore, ed umilmente dimandò
perdono delle cose passate. Costantino
il tenne seco a tavola, poscia il mandò
come in luogo di rilegazione a Tessalonica,
essendosi, per quanto scrive Zosimo,
obbligato con giuramento alla sorella di
conservargli la vita. Per conto di <i>Martiniano
Cesare</i>, Aurelio Vittore <span class="fnote">[Aurelius Victor, in Epitome.]</span> e Zosimo <span class="fnote">[Zosimus, lib 2, cap. 28.]</span>
scrivono che per ordine di Costantino
dalle guardie fu immediatamente
tagliato a pezzi. L'Anonimo Valesiano
vuol che per allora gli fosse lasciata la
vita, ma questa dopo qualche tempo
tolta gli fu nella Cappadocia. Così il
giovane <i>Licinio</i>, nipote di Costantino,
perchè figliuolo di Costanza sua sorella,
e di pochi anni di età, se crediamo a
Teofane <span class="fnote">[Theophan., Chronographia.]</span>, restò spogliato della porpora
e del titolo di Cesare; ma dopo tre anni,
siccome vedremo, anch'egli fu ucciso.
Alcune medaglie presso il Du-Cange <span class="fnote">[Du-Cange, Hist. Byz.]</span>
ed altri, cel rappresentano <i>Cesare</i> anche
dipoi; ma della legittimità d'esse noi non
siamo bastevolmente sicuri; e certo poco
verisimile si scorge che a lui fosse lasciato
un titolo di tanto decoro. Che a
<span class="pagenum"><a name="Page_1165" id="Page_1165"></a>[1165]</span>
molti ancora de' ministri ed uffiziali di
Licinio, principali in addietro persecutori
dei cristiani, fosse reciso il capo,
non dimenticò di dirlo Eusebio <span class="fnote">[Euseb., in Vita Constant., lib. 2, cap. 18.]</span>. Per
tali vittorie in pochissimo tempo tutte le
provincie romane dell'Oriente coll'Egitto
vennero all'ubbidienza di Costantino:
con che l'antico romano imperio,
dopo tante divisioni e vicende, si vide
totalmente riunito sotto la signoria di
un solo Augusto. E tutto ciò nell'anno
presente 323, giacchè non pare sussistente
l'opinione del Pagi <span class="fnote">[Pagius, in Crit. Baron.]</span>, che vuol
cominciata in questo e terminata nell'anno
seguente la guerra suddetta. Che
i popoli dell'Oriente, liberati dal pesante
giogo di Licinio, si rallegrassero di tal
mutazione, e che anche i pagani romani
giubilassero al mirar saldate tante piaghe
del loro imperio, si può facilmente immaginare.
Ma non è già l'esprimere la
allegrezza degl'innumerabili cristiani,
sparsi per tutte le terre d'esso imperio,
in vedere vittoriosa la Croce di tanti
suoi nemici, e divenuto padrone di sì
vasta monarchia un adoratore della medesima.
Nè già tardò Costantino a liberar
dalle carceri, a richiamar dall'esilio e
dai metalli, e a rimettere in possesso dei
lor beni, tanti d'essi cristiani che aveane
provata la persecuzion di Licinio. Ed
a coloro che, per esser seguaci di Cristo,
era stato tolto il cingolo militare, fu permesso
il rientrar, se volevano, nell'onore
della milizia.
</p>

<p>
Intorno a questi tempi venne a mettersi
sotto la protezione dell'Augusto
Costantino, <i>Ormisda</i> figlio primogenito di
Ormisda II, re della Persia. Zosimo <span class="fnote">[Zosimus, lib. 2, cap. 27.]</span>
è quello che ci ha conservati gli avvenimenti
di questo principe. Perchè nel
giorno natalizio del re suo padre i grandi
non gli fecero quell'onore che era
dovuto ad un principe ereditario, il giovane
si lasciò scappar di bocca, che se
arrivava alla corona, voleva far loro
<span class="pagenum"><a name="Page_1166" id="Page_1166"></a>[1166]</span>
provare le sorte di Marsia. Non intesero
quei magnati allora che volesse ciò dire;
ma informati dipoi da un Persiano stato
nella Frigia, significar ciò che sarebbono
scorticati vivi, se la legarono al dito. Venuto
dunque a morte il re suo padre,
quando Ormisda si pensava di succedergli,
scoppiò la congiura de' grandi, che
lui preso confinarono in un castello, con
crear poscia re <i>Sapore</i>, suo fratello minore.
Questi, se vogliam credere ad Agatia <span class="fnote">[Agathias, Histor.]</span>,
non era per anche nato; ma perchè
la regina si trovava incinta, e i magi
predicevano che nascerebbe un maschio,
i Persiani misero la tiara, ossia la corona
sul ventre della madre, che in fatti
partorì un fanciullo. Ma dopo qualche
tempo l'industriosa moglie d'Ormisda
trovò la maniera di liberarlo, inviandogli,
per mezzo di un fidato eunuco, un
grosso pesce, nel cui ventre stava nascosa
una lima, e facendogli sapere di mangiarne,
allorchè niun fosse presente, e
di valersi del ventre di quel pesce. Nello
stesso tempo inviò gran copia di vivande
e di vini ai guardiani delle carceri, i quali
abborracchiati ben bene, ne rimasero
tutti ubbriachi. Allora il prigioniero
Ormisda, aperto il pesce e trovata la
lima, segò i ceppi, e per mezzo de' balordi
custodi uscì fuori, e si rifugiò nella
Armenia. Quivi fu ben ricevuto da quel
re suo amico, e con una scorta inviato
a Costantino, che l'accolse con onore,
e trattollo sempre da par suo colla moglie,
a lui, secondo Zonara <span class="fnote">[Zonaras, in Annalibus.]</span>, rimandata
dai Persiani. Ma Costantino niun
altro impegno volle mai prendere in favore
di lui. Attesta Ammiano <span class="fnote">[Ammianus, lib. 16, cap. 10.]</span> che in
molta considerazione fu esso Ormisda
anche sotto Costanzo Augusto per la sua
saviezza. Allorchè esso Costanzo, nell'anno
di Cristo 356, fu a Roma, in osservare
la mirabil piazza di Traiano, e
la suntuosa statua a cavallo del medesimo
Augusto, disse ad Ormisda, di voler
<span class="pagenum"><a name="Page_1167" id="Page_1167"></a>[1167]</span>
fare per sè una somigliante cavallo. Gli
rispose Ormisda: <i>Signore, fate prima una
stalla uguale a questa, se potete, acciocchè
vi stia bene il cavallo che pensate
di fare</i>. Interrogato ancora del suo
sentimento intorno alle grandiosità e
alle mirabili cose di Roma rispose: <i>Solamente
essergli piaciuto</i> (vi ha chi crede
che dicesse <i>dispiaciuto</i>) <i>d'aver imparato
che anche in Roma gli uomini
morivano</i>. Benchè ci sieno delle dispute
fra gli eruditi <span class="fnote">[Gothofredus, Valesius, Pagius, Tillemont
et alii.]</span> intorno al tempo, in
cui Costanzo, secondo figliuolo di Costantino
Augusto e di Fausta, fu creato
<i>Cesare</i> dal padre: pure sembra opinione
più ricevuta il credere che in quest'anno
nel dì 3 di novembre fosse a lui conferita
quella dignità <span class="fnote">[Idacius, in Fastis. Chron. Alexandrinum.
Pagius, Critic. Baron.]</span>. Era egli in età di
sei o sette anni, perchè nato nell'agosto
dell'anno 317.
</p>

<hr />

<h2 class="hidden"><a name="CCCXXIV" id="CCCXXIV"></a>CCCXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCCXXIV</span>. Indizione <span class="scp">XII</span>.</td>
  </tr>
  <tr>
    <td><span class="sc">Silvestro</span> papa 11.</td>
  </tr>
  <tr>
    <td><span class="sc">Costantino</span> imperadore 18.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Giulio Crispo Cesare</span> per la terza
volta, e <span class="sc">Flavio Valerio Costantino
Cesare</span> per la terza.
</p>

<p>
Prefetto di Roma nel Catalogo del
Cuspiniano, ossia del Bucherio, continuò
ad essere nell'anno presente <i>Lucerio</i>
ossia <i>Lucerio Valerio Verino</i>. Secondo
l'asserzione d'Idacio <span class="fnote">[Idacius, in Fastis.]</span>, che mette in
un anno la totale sconfitta di Licinio, e
nel seguente la di lui morte, dovrebbe
Licinio, coerentemente a quanto s'è detto
di sopra, essere giunto nel presente
al fine de' suoi giorni. Il Pagi <span class="fnote">[Pagius, Crit. Baron., ad hunc annum et seq.]</span>, che
pretese atterrato Licinio solamente nell'anno
corrente, differisce la di lui morte
al seguente. Eusebio <span class="fnote">[Eusebius, in Chron.]</span>, dopo aver
<span class="pagenum"><a name="Page_1168" id="Page_1168"></a>[1168]</span>
detto che Costanzo fu creato <i>Cesare</i> (il
che anche da esso padre Pagi vien riferito
all'anno 323), seguita a narrar la
morte d'esso Licinio. Quello intanto che
non cade in controversia, si è che mentre
Licinio inviato a soggiornare in Tessalonica,
dove si può credere che godesse
libertà e buon trattamento, quivi per
ordine di Costantino fu strangolato. Non
solamente Zosimo <span class="fnote">[Zosimus, lib. 2, cap. 28.]</span> ed Eutropio <span class="fnote">[Eutropius, in Breviar.]</span>
autori pagani, ma anche Eusebio nella
sua Cronica (se pur non è san Girolamo
traduttore della medesima) chiaramente
dicono che Costantino, in torgli la vita,
mancò alla promessa e al giuramento
da lui fatto a Costanza, sua sorella e di
lui moglie, di lasciarlo in vita. E Zosimo,
autore per altro di umore alterato contro
le azioni di questo invitto principe,
aggiunge che non era in lui cosa insolita
il violar la parola e i giuramenti. Eusebio <span class="fnote">[Eusebius, in Vita Const., lib. 2, cap. 48.]</span>,
nella vita di esso Costantino, altro
non dice, se non che Licinio dal consiglio
di guerra fu giudicato degno di
non più vivere. E l'Anonimo Valesiano <span class="fnote">[Anonym. Valesianus.]</span>
pare che scriva, avere i soldati in
un tumulto dimandata la di lui morte, e
che vi acconsentisse Costantino per tema
ch'egli, imitando Massimiano Erculio, un
qualche dì ripigliasse la porpora. Quel
solo che può sembrar più verisimile, si è
il dirsi da Socrate <span class="fnote">[Socrat., Hist. Eccl., lib. 1, cap. 4.]</span>, che egli tolto fu
dal mondo perchè sollecitava i Barbari
in suo favore. Qualche movimento d'essi
in questi tempi probabilmente fece sospettare
che avesse origine dai segreti
impulsi di Licinio, e però piombò sopra
di lui la sentenza di morte, arrivando
anch'egli, per giusto giudizio di Dio, al
fine di tanti altri persecutori della santa
ed innocente religione di Cristo. Furono
perciò cassati i decreti ed altri atti di
Licinio, fatti durante la di lui tirannia.
Poche sono le leggi di Costantino sotto
<span class="pagenum"><a name="Page_1169" id="Page_1169"></a>[1169]</span>
l'anno presente, e queste cel fanno vedere
in Sirmio e Tessalonica. Nè apparenza
alcuna ci è ch'egli venisse a Roma,
come s'avvisò il cardinal Baronio <span class="fnote">[Baron., Annal. Eccl.]</span>,
il quale racconta succeduto in quella gran
città il battesimo d'esso Augusto, la sontuosa
donazione che si pretende da lui
fatta alla Chiesa romana, la lepra del
medesimo, con altri assai strepitosi avvenimenti.
Niuno v'ha oggi dei letterati
che non conosca essere tai fatti invenzioni
favolose de' secoli posteriori, nè io
mi fermerò punto ad esporne la falsità,
perchè superfluo sarebbe il dirne di più.
Quel sì che può appartenere all'anno
presente, si è la premura del piissimo
Costantino per soffocare la già insorta
eresia d'Ario contraria alla divinità del
nostro Signor Gesù Cristo. Gran tumulto
per questa bolliva in Egitto e nei paesi
circonvicini; ed Alessandro vescovo santo
di Alessandria avea già scomunicato
l'ostinato eresiarca. Maraviglia è che
Costantino solamente catecumeno allora
nella fede di Cristo, dopo aver vedute le
dissensioni de' cristiani nell'Africa per
la petulanza de' Donatisti senza poterle
acquetare, trovando nato anche un più
fiero scisma per cagion d'Ario, non si
scandalizzasse e formasse cattiva opinion
de' cristiani. Ma il saggio Augusto, ben
riflettendo questi non essere mali o difetti
della religione in sè santissima, ma
bensì dei mortali troppo esposti al furor
delle passioni; e sentendosi ben radicato
nell'amore d'essa religione, concepì anzi
uno zelo grande per ismorzar quell'incendio.
Perciò da Nicomedia spedì un
suo fedel deputato ad Alessandria, che si
crede essere stato Osio, insigne vescovo
di Cordova, per mettere la pace fra Alessandro
ed Ario. Bellissima è la lettera
da lui scritta in questa occasione, rapportata
da Eusebio Cesariense, se non
che egli si mostra in essa poco conoscente
della controversia de' cattolici
con Ario, perchè probabilmente mal informato
da Eusebio vescovo di Nicomedia,
<span class="pagenum"><a name="Page_1170" id="Page_1170"></a>[1170]</span>
gran protettore del medesimo Ario,
e sommo imbroglione, il quale si era,
non ostante i suoi demeriti, introdotto
forte nella corte dell'imperadore. Venuta
dipoi una sincera informazione del fatto,
scrisse egli un'altra lettera piena di zelo
contra dell'eresiarca. Ma indarno la
scrisse. Chiaritosi dipoi che non v'era
mezzo per mettere in dovere l'orgoglioso
Ario, perchè assistito e fomentato da
varii vescovi suoi partigiani, non potè
lo zelantissimo principe ritener le lagrime,
e ricorse poi al ripiego di far celebrar
per questa causa nell'anno seguente
il famoso concilio di Nicea, di cui parleremo.
Credono il Baronio <span class="fnote">[Baron., Annal. Eccl.]</span> e il Tillemont <span class="fnote">[Tillemont, Mémoires des Empereurs.]</span>
che in questi tempi avvenisse
ciò che racconta s. Giovanni Grisostomo
detto da san Flaviano a Teodosio Augusto.
Cioè che avendo i furiosi Ariani in
Egitto scoperto l'Augusto Costantino contrario
all'empia loro opinione, sfogarono
la loro rabbia contra delle di lui statue,
sfregiandole con una pioggia di sassate.
Saputo che l'ebbe, non se ne alterò punto
il magnanimo imperadore; e perchè i
suoi cortigiani pur lo instigavano a farne
vendetta, si mise la mano al volto, e tastatoselo,
sorridendo poi disse che non
si sentiva ferita alcuna: il che fece ammutolire
gli adulatori consiglieri.
</p>

<p>
Benchè poi, per quanto ho detto, poche
leggi si riconoscano date nell'anno
presente da Costantino, pure Eusebio <span class="fnote">[Euseb., Vit. Constant., lib. 2, c. 19. Idem,
Hist. Eccles., lib. 9, cap. 9.]</span>
si stende a raccontar varie nobilissime
di lui azioni e costituzioni fatte, dappoichè
colla caduta di Licinio egli ebbe uniti gli
imperii d'Occidente e d'Oriente, tutte in
favore del pubblico e della professata da
lui religione di Cristo. Molte furono le
provvisioni da lui fatte per rimettere la
felicità nelle conquistate provincie dell'Oriente
e dell'Egitto, diffondendo spezialmente
le rugiade della sua munificenza
sopra que' popoli cotanto in addietro
<span class="pagenum"><a name="Page_1171" id="Page_1171"></a>[1171]</span>
estenuati dalle estorsioni di Licinio: di
modo che a tutti parve di rinascere da
morte a vita, e sembrava loro un miracolo
tanta mutazione di cose. Ma quello,
a che maggiormente si applicò il piissimo
imperadore, fu di favorire i cristiani, e
di dilatare la loro religione, scorgendo
provenuto dalla santità e verità di essa il
conseguimento di tante sue vittorie, e
l'abbassamento di qualsivoglia persecutore
della medesima. Leggesi presso Eusebio
l'ampio editto da lui pubblicato
per i cristiani in addietro oppressi, e per
la ristituzion delle chiese e dei loro beni.
Poscia, per promuovere la cristiana religione,
diede fuori altre leggi di gran forza
contro dei professori del paganesimo <span class="fnote">[Euseb., Vit. Constant., lib. 2, cap. 44.]</span>,
con esortar ognuno, ma senza forzare
alcuno, ad abbracciar il culto del
vero Dio. Cominciò ad inviar nelle provincie
governatori per lo più cristiani, o
se pur gentili, loro era vietato di sacrificare
e di far alcun'altra azione d'idolatria,
affinchè le persone tuttavia dedite
agl'idoli si disavvezzassero dal prestar
loro onore e fede. Ordinò che si ristabilissero
le chiese già abbattute, che se ne
fabbricassero dell'altre e più magnifiche,
sperando di vedere un dì tutti i suoi sudditi
adoratori di Gesù Cristo, e volle che
l'erario suo soccombesse a tutte le occorrenti
spese. Abbiamo inoltre un editto
composto da lui stesso in latino, e tradotto
in greco da Eusebio, in cui, deplorando
la cecità dei suoi predecessori nell'adorare
i falsi dii, esorta in forma patetica
tutti i sudditi suoi a riconoscere e
venerare Iddio creatore del mondo, notando
che già in qualche paese erano
stati aboliti gl'idoli, ed interamente cessato
il sacrilego lor culto: del che sommo
piacere egli sentiva. Proibì ancora le imposture
degli aruspici e di altri indovini
della setta gentile, meritando ben più fede
Eusebio storico contemporaneo, che
Zosimo <span class="fnote">[Zosimus, lib. 2, cap. 29.]</span> gentile, vivuto quasi un secolo
dopo, il quale spaccia Costantino
<span class="pagenum"><a name="Page_1172" id="Page_1172"></a>[1172]</span>
come tuttavia attaccato a quegl'ingannatori,
e come seguace delle superstizioni
pagane. Che questo zelantissimo imperadore
giugnesse anche a far serrare i
templi e spezzare gl'idoli in molti paesi,
l'abbiamo dal suddetto Eusebio <span class="fnote">[Euseb., Vit. Const., lib. 2, c. 48.]</span>; ma
di questo tornerà occasion di parlare;
perciocchè non nel solo anno presente,
ma in altri susseguenti andò sempre più
crescendo lo zelo di questo insigne Augusto
per isbarbicare la gramigna de' pagani:
cosa nondimeno da lui eseguita con
destrezza, affinchè non nascessero sedizioni,
e chiunque voleva ridursi alla vera
religione, spontaneamente e non per forza
lo facesse.
</p>

<hr />

<h2 class="hidden"><a name="CCCXXV" id="CCCXXV"></a>CCCXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCCXXV</span>. Indizione <span class="scp">XIII</span>.</td>
  </tr>
  <tr>
    <td><span class="sc">Silvestro</span> papa 12.</td>
  </tr>
  <tr>
    <td><span class="sc">Costantino</span> imperadore 19.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Paolino</span> e <span class="sc">Giuliano</span>.
</p>

<p>
Intorno ai nomi di questi due consoli
molta disputa è stata fra gli eruditi <span class="fnote">[Panvinius. Du-Cange. Pagius. Relandus.
Tillemont.]</span>,
ma senza che si possa conchiudere
cosa alcuna; e però non ho io voluto
esporre se non l'ultimo loro sicuro cognome,
per cui erano comunemente conosciuti.
Non è inverisimile che amendue
fossero della famiglia <i>Anicia</i>. Dal dì 4
di gennaio probabilmente sino al dì 3 di
novembre dell'anno seguente la prefettura
di Roma fu esercitata da <i>Acilio Severo</i> <span class="fnote">[Cuspinianus. Panvinius. Bucherius.]</span>.
Famosissimo riuscì dipoi l'anno
presente per la celebrazione del sacro
concilio di Nicea, primo dei concilii generali,
dove intervennero trecento e dieciotto
vescovi, da' quali concordemente
fulminati furono gli anatemi contra dell'ostinato
Ario e della sua pestilente
eresia. Non si può dire abbastanza quanto
sfavillasse l'ardore dell'ottimo Augusto
Costantino per la purità della dottrina
della Chiesa di Dio e per l'unione della
<span class="pagenum"><a name="Page_1173" id="Page_1173"></a>[1173]</span>
medesima. Egli fu che promosse quella
non mai veduta in addietro memorabil
assemblea di prelati, secondato in ciò
anche dalle premure del santo pontefice
Silvestro. Assistè egli medesimo a quell'augusta
raunanza, ed ebbe parte a tutto
ciò che vi si fece, ma con far sempre
ammirare la sua umiltà, e un gran rispetto
ai vescovi, riconosciuti da lui per
giudici di tali controversie. Di più non
ne dico io, perchè intorno a questo è da
consultare la storia ecclesiastica. Terminato
poi il concilio, ancorchè Eusebio
vescovo di Nicomedia, e Teognide vescovo
di Nicea godessero dianzi non poco
della grazia sua, pure perchè non si
acquetavano alle decisioni sacrosante del
medesimo concilio, e continuavano a sostenere
l'empietà di Ario, li mandò in
esilio. Per tanti capi sarà sempre in benedizione
nella cristianità la memoria di
Costantino il Grande; ma egli spezialmente
per cagione di questo importantissimo
concilio si meritò una particolar venerazione
presso tutti i cattolici. Basta leggere
le Storie di Eusebio e di Socrate e gli Atti
del concilio suddetto per conoscere
qual fosse in tal occasione il fervore di
questo gran principe nel culto e nell'amore
della santa religione di Cristo. E però
torno a dire, essere una marcia bugia
quella di Zosimo <span class="fnote">[Zosimus, lib. 2, c. 29.]</span> scrittore pagano, il
quale circa cento anni dipoi fiorì, allorchè
scrisse che Costantino, anche dopo
la caduta di Licinio, continuò a seguitar
il culto de' gentili, e a valersi degli aruspici
ed indovini del paganesimo, con
abbracciar il Cristianesimo solamente
dopo la morte del figlio e della moglie.
Da troppe prove si vede smentito un tal
racconto, nè occorre fermarsi a confutarlo.
Gli spettacoli de' gladiatori fin
qui erano stati le delizie del popolo romano,
anzi di tutti i popoli del romano
imperio, benchè dappertutto non si facessero,
perchè costavano troppo. Al
mirare quegl'infami combattenti, che
<span class="pagenum"><a name="Page_1174" id="Page_1174"></a>[1174]</span>
l'un l'altro ferivano, o scannavano solamente
per vile interesse, giubilavano gli
spettatori, applaudendo alla destrezza ed
agilità degli uni, senza punto compassionare
il sangue e la morte degli altri. Ora
Costantino, illuminato dai documenti della
legge di Cristo, ravvisata la deformità
e barbarie di que' giuochi, pieno di giusto
zelo, con suo editto <span class="fnote">[L. 1, de Gladiator., Cod. Theodos.]</span>, mentre dimorava in
Berito, nel dì primo di ottobre, li
vietò da lì innanzi sotto rigorose pene.
Pretese il Gotofredo che quella legge fosse
solamente locale, nè si stendesse per
tutto il romano imperio; e non per
altro, se non perchè sotto i successori
di Costantino s'incontrano nè più nè meno
gli spettacoli de' gladiatori <span class="fnote">[Thesaur. Novus Inscript., Tom. III, in fine.]</span>. Credo io
di avere abbastanza dimostrato, massimamente
coll'autorità di Eusebio, che veramente
fu universale quel divieto di Costantino,
ancorchè i di lui figliuoli non
sapessero poi sostenerlo: tanto erano
impazziti i pagani dietro a que' barbarici
e sanguinarii giuochi. All'anno presente
ancora appartiene un'altra legge <span class="fnote">[L. 1, de Usuris, Cod. Theodos.]</span> di
Costantino, data nel dì 17 di aprile intorno
alle usure. Erano queste a dismisura
cresciute, perchè, secondo le leggi
romane, non era proibito il cavar frutto
dai prestiti, e perciò abbondavano allora
i prestatori. Secondo l'opinione del Gotofredo,
Costantino ridusse, per conto dei
danari prestati, il frutto al dodici per
cento, cioè a pagare l'uno per cento
ogni mese; e, per quel che riguarda i naturali
prestati, come sarebbe il grano,
permise che il frutto d'ogni anno uguagliasse
il capitale. Le leggi del Vangelo
corressero dipoi sì fatte usure, e ne moderarono
l'esorbitanza con lodevoli provvisioni.
Possono vedersi nel codice Teodosiano
altre leggi del medesimo Augusto,
tutte correttrici degli abusi d'allora,
o pure testimoni della di lui munificenza
verso le chiese e verso le vergini sacre
e le povere vedove, alle quali assegnò
<span class="pagenum"><a name="Page_1175" id="Page_1175"></a>[1175]</span>
un'annua prestazione di grano. Nobilissimo
del pari fu un suo editto, per cui
si mostrò pronto ad ascoltare e ricevere
le querele ed accuse d'ognuno, purchè
assistite da buone pruove, contra di tutti
gli uffiziali di corte, governatori delle
provincie ed altri pubblici ministri che
si abusassero del loro ufficio, promettendo
di punir le loro ingiustizie e frodi,
e di premiar chiunque gli scoprisse questi
traditori della giustizia e nemici del pubblico
e privato bene.
</p>

<hr />

<h2 class="hidden"><a name="CCCXXVI" id="CCCXXVI"></a>CCCXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCCXXVI</span>. Indizione <span class="scp">XIV</span>.</td>
  </tr>
  <tr>
    <td><span class="sc">Silvestro</span> papa 13.</td>
  </tr>
  <tr>
    <td><span class="sc">Costantino</span> imperadore 20.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Valerio Costantino Augusto</span> per
la settima volta e <span class="sc">Flavio Giulio Costanzo
Cesare</span>.
</p>

<p>
Entrò nella prefettura di Roma <i>Anicio
Giuliano</i> nel dì 13 di novembre <span class="fnote">[Bucher., de Cyclo.]</span>
in luogo di Acilio Severo, e in quella
carica continuò egli per i due seguenti
anni. Un grande sfregio patì nell'anno
presente la riputazione di Costantino per
quelle passioni ed inganni, da' quali non
va esente quasi mai alcuno de' potentati
perchè uomini anch'essi come gli altri,
ed uomini che hanno men freno degli
altri. Prima nondimeno di palesar questo
suo trascorso, convien dire che il
vittorioso imperadore determinò in questo
anno di passare, dopo tanto tempo
di lontananza, a Roma, secondo tutte le
apparenze, per celebrar ivi i vicennali del
suo augustale imperio con più solennità.
Di febbraio noi il troviamo <span class="fnote">[Gothofr., Chron. Codic. Theodos.]</span> in Eraclea
di Tracia, nel marzo in Sirmio di
Pannonia, e nell'aprile in Aquileia. Ci
comparisce nel principio di luglio in
Milano, e nel dì 8 di luglio in Roma,
dove abbiamo da Idacio <span class="fnote">[Idacius, in Fastis. Euseb., in Chron.]</span> ch'egli celebrò
l'anno ventesimo del suo imperio
augustale, siccome nell'anno precedente
<span class="pagenum"><a name="Page_1176" id="Page_1176"></a>[1176]</span>
egli avea solennizzato in Nicomedia il
ventesimo del cesareo. Per quel che riferisce
Zosimo <span class="fnote">[Zosimus, lib. 2, cap. 29.]</span>, il popolo romano
con una sinfonia di maledizioni e d'ingiurie
lo accolse, non per altro, se non
perchè sempre più si accertarono ch'egli
aveva dato un calcio al culto dei loro
idoli. In fatti solito era in quelle grandi
solennità che gl'imperadori col senato,
esercito e popolo si portassero al Campidoglio,
per far ivi de' sacrifizii a Giove
Capitolino; ma nulla di ciò volle far
Costantino; e perchè si scaldarono alcuni
per l'osservanza di quel sacrilego
rito, non seppe ritenersi il pio imperadore
dal prorompere in parole di abborrimento
e sprezzo della superstizione pagana:
il che gli tirò addosso l'odio del
senato e popolo romano, costante per la
maggior parte nell'idolatria. Anzi, se
crediamo al medesimo Zosimo, l'esser
egli restato mal soddisfatto di loro fece
cader in mente il pensiero di formare
una nuova Roma, e veramente la formò
dipoi, siccome vedremo. Si vuol
nondimeno ascoltare Libanio sofista <span class="fnote">[Liban., Oration. 14 et 15.]</span>,
cioè un oratore di questo secolo, ben
più di Zosimo vicino a Costantino, allorchè
asserisce aver questo imperadore
trattato i Romani con assai dolcezza,
tuttochè le loro pasquinate e parole pungenti
paressero degne di un trattamento
diverso. Accadde un dì che, avendo egli
stesso udita una salva d'insolentissime
grida di quel popolo in dispregio suo,
dimandò ai suoi due fratelli (cioè probabilmente
a Delmazio ed Annibaliano,
o pur Costanzo) che gli stavano appresso,
cosa in tal congiuntura fosse da fare.
L'un di essi fu di parere che s'inviassero
i soldati a tagliare a pezzi que' temerarii.
L'altro rispose che così avrebbono
fatto i principi cattivi, ma che i
buoni doveano dissimulare e sofferir le
vane dicerie e scappate della plebe senza
giudizio. Se ne rise in fatti Costantino:
<span class="pagenum"><a name="Page_1177" id="Page_1177"></a>[1177]</span>
cosa che, a parer di Libanio, gli acquistò
l'affezion de' Romani. Anche Aurelio
Vittore <span class="fnote">[Aurelius Victor, de Caesarib.]</span> lasciò scritto che il dolore
mostrato dal popolo romano, allorchè
questo glorioso principe venne a morte,
assai diede a conoscere ch'egli era molto
amato da essi Romani. Dopo essersi
fermato in Roma Costantino per qualche
tempo, sembra, secondo le leggi <span class="fnote">[Gothofredus, Chronolog. Cod. Theod.]</span> che
restano, aver egli di nuovo ripigliato il
cammino alla volta della Pannonia, giacchè
una sua legge di settembre è data in
Spoleti, un'altra di ottobre in Milano,
e una di dicembre in Sirmio.
</p>

<p>
Veniamo ora al passo più degli altri
scabroso della vita di Costantino. Abbiam
più volte fatta menzione di <i>Crispo</i> suo
primogenito, partorito a lui da Minervina
sua prima moglie, già creato <i>Cesare</i>,
giovane di grande espettazione, e che
avea anche dato saggi del suo valore
nella guerra coi Franchi e con Licinio.
Questo infelice principe nell'anno presente <span class="fnote">[Idacius, in Fastis.]</span>,
per ordine dello stesso Augusto
suo padre, tolto fu di vita, chi dice col
veleno, e chi colla spada. Zosimo <span class="fnote">[Zosimus, lib. 2, cap. 29.]</span>
pretende succeduto così funesto avvenimento
in Roma nel tempo che vi si
trattenne Costantino; ma Ammiano Marcellino <span class="fnote">[Ammianus, lib. 14, cap. 11.]</span>,
scrittore più vicino a questi
tempi, assegna la città di Pola nell'Istria
per luogo di tal tragedia. Perchè Costantino,
principe sì saggio e clemente, e
nello stesso tempo sì crudo padre, giugnesse
a tanta severità, nol seppero dire
di certo neppure gli antichi scrittori, e
solamente a noi tramandarono i loro
sospetti. Zosimo immaginò incolpato il
misero giovane di tenere un'amicizia
illecita con Fausta Augusta sua matrigna;
o, per dir meglio, che Fausta facesse
calunniosamente credere al marito
d'essere stata tentata da questo suo
figliastro <span class="fnote">[Zonaras, in Annalibus.]</span>. Altri si figurarono che la
<span class="pagenum"><a name="Page_1178" id="Page_1178"></a>[1178]</span>
medesima Augusta inventasse delle cabale
per persuadere a Costantino che il
figlio macchinasse contro la vita e lo
stato del padre <span class="fnote">[Aurel. Victor, in Epitome.]</span>. Certamente i più
convengono in dire che per le accuse
della matrigna Crispo innocente perdè
la vita. E ben probabile è che quell'ambiziosa
donna, la qual già avea tre suoi
proprii figliuoli, mirasse di mal occhio il
figliastro Crispo anteposto per cagion dell'età
ai suoi fratelli, per timore ancora
che a lui solo potesse un dì pervenire
l'imperio, e però si studiasse di screditarlo
presso del padre, e le riuscisse di
precipitarlo. Ell'era figliuola di un gran
cabalista, cioè di Massimiano Erculio.
Probabilmente profittò anch'essa di
quell'indegna scuola. Comunque sia, la
morte di questo amabil nipote fu un
coltello al cuore di Elena madre dell'Augusto
Costantino, nè potea essa darsene
pace. Andò ella dipoi tanto pescando,
che dovette in fine far costare al medesimo
imperadore non men l'innocenza
di Crispo, che la malvagità e la calunnia
di Fausta sua matrigna; e vuole Filostorgio <span class="fnote">[Philostorgius, in Histor.]</span>
che si scoprisse allora, come
l'iniqua donna avea tradito il talamo
nuziale con prostituirsi a delle vili persone.
Un sicuro segnale che Costantino
la credesse rea, fu l'aver egli medesimamente
ordinato che a lei si fosse tolta
la vita: il che si crede eseguito con farla
serrare in un bagno d'acqua bollente <span class="fnote">[Zosimus. Victor. Sidonius et alii.]</span>.
Se un esecrando commercio fosse
stato fatto credere a Costantino fra
la matrigna e Crispo, contra di amendue
nello stesso tempo sarebbe caduta
la pena. Perciò l'essersi differita la morte
di Fausta rende assai verisimile che,
scoperte le sue trame ed iniquità, essa
arrivasse al meritato gastigo. Eutropio <span class="fnote">[Eutropius, in Breviar.]</span>
aggiugne che non si fermò qui l'ira di
Costantino, perchè egli appresso fece
<span class="pagenum"><a name="Page_1179" id="Page_1179"></a>[1179]</span>
uccidere molti de' proprii amici, o sospetti,
o complici dei delitti verisimilmente
di Fausta.
</p>

<p>
Ora questo lagrimevole avvenimento,
di cui Eusebio non si attentò di far parola,
perchè tasto troppo delicato, non
volendo egli dispiacere ai figliuoli allora
regnanti di Fausta, certo è che diede da
mormorar non poco a' grandi e piccoli,
ed offuscò non poco la gloria di Costantino,
con esser giunto taluno <span class="fnote">[Sidonius Apollinaris, lib. 5, Epist. 8.]</span> ad assomigliare
il governo e secolo di lui a
quel di Nerone; e senza trovarsi chi
abbia saputo scusare o giustificare la
credulità soverchia, o il rigore estremo
da lui mostrato in tal occasione. Perciò
Eutropio non ebbe difficoltà di dire che
Costantino ne' suoi primi anni meritò
d'essere uguagliato ai più insigni principi
di Roma, ma che nel progresso egli
potè contentarsi d'essere annoverato fra
i mediocri. Non sussiste poi ciò che Zosimo <span class="fnote">[Zosimus, lib. 2, cap. 29.]</span>,
dopo aver narrata questa tragedia,
aggiugne con dire, che rimordendo
la coscienza ad esso Augusto per tali
trascorsi, e cercando la via di rimettersi
in grazia di Dio, ricorse ai pagani, che
gli dissero di non aver maniera di purgare
i parricidii (il che Sozomeno <span class="fnote">[Sozomenus, Histor., lib. 1, cap. 5.]</span>
mostra essere falso), ebbe allora ricorso
ad un Egiziano venuto di Spagna,
cristiano di religione, che già s'era introdotto
in corte (vuol probabilmente
dire Osio, vescovo di Cordova), il quale
l'assicurò che dal battesimo de' cristiani
restava cancellata qualsivoglia reità: e
però Costantino da lì innanzi aderì alla
religione di Cristo. Più chiaro del sole è
che molto prima di questi tempi Costantino
s'era rivolto al Dio vero, con abbandonar
gl'idoli. Che poi per tali fatti
Dio permettesse che sopra Costantino si
affollassero da lì innanzi varie sciagure,
e che ne' figli suoi terminasse la sua discendenza,
del che sembra essere persuaso
<span class="pagenum"><a name="Page_1180" id="Page_1180"></a>[1180]</span>
il Tillemont <span class="fnote">[Tillemont, Mémoires des Empereurs.]</span>: tuttavia meglio è
non voler entrare ne' gabinetti di Dio,
perchè le cifre de' suoi, sempre per altro
giusti, giudizii venerar si debbono
anche senza intenderle, e massimamente
per non saper noi i veri reati di Costantino.
Abbiamo poi da Eusebio <span class="fnote">[Eusebius, in Chron.]</span> e da
Eutropio <span class="fnote">[Eutrop., in Breviar.]</span> che nell'anno stesso, in
cui a Crispo tolta fu la vita, anche il
giovane <i>Licinio</i>, figliuolo del già Licinio
Augusto, fu, d'ordine di Costantino, ucciso,
nulla avendo servito a lui l'essere
nato da Costanza sorella dell'imperadore
medesimo. Qual motivo influisse a
farlo privar di vita, e s'egli tuttavia
conservasse il titolo di Cesare, a noi
resta ignoto. Può ben temersi che anche
per tale azione s'aguzzassero contra di
Costantino le lingue di chi fra i pagani
mirava lui di mal occhio. L'anno fu
questo, in cui esso Augusto con sua
legge <span class="fnote">[L. 6, de Episc., Cod. Theodos.]</span> ordinò che i cherici ed altri
ecclesiastici si cavassero dalla classe
de' poveri, e non se ne ordinasse se non
quel numero ch'era necessario alle chiese,
acciocchè l'esenzione da lui conceduta
ai sacri ministri del Vangelo non
riuscisse dannosa al pubblico, cioè al
corpo secolare. Con altra legge ancora <span class="fnote">[L. 1, de Haereticis, Cod. Theodos.]</span>
dichiarò che i privilegii da lui accordati
alle persone ecclesiastiche s'intendessero
in favore de' soli cattolici, e che ne
restassero esclusi gli eretici e sismatici.
Credesi finalmente <span class="fnote">[Pagius. Tillemont.]</span> che in quest'anno
fosse composto il poema in versi di
Publilio Optaziano Porfirio, che giunto
sino a' dì nostri fu dato alla luce dal
Velsero, contenente le lodi di Costantino,
ma formato con degli acrostici, e con
altre di quelle ingegnose, o, per dir meglio,
laboriose bagattelle, che erano anche
nel secolo precedente al nostro il
grande sforzo degl'ingegni minori. Contuttociò
anche tali rimasugli dell'antichità
<span class="pagenum"><a name="Page_1181" id="Page_1181"></a>[1181]</span>
son da tenere in pregio, sì per le
cose che contengono, come per farci intendere
ancora il genio di que' secoli,
nei quali per altro fiorirono tanti uomini
grandi nelle lettere e nella santità.
Augurando Optaziano in esso poema
i vicennali felici a Costantino, e
non men felici i decennali ai di lui figliuoli;
perciò si crede composto quel
poema prima della morte di Crispo.
</p>

<hr />

<h2 class="hidden"><a name="CCCXXVII" id="CCCXXVII"></a>CCCXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCCXXVII</span>. Indizione <span class="scp">XV</span>.</td>
  </tr>
  <tr>
    <td><span class="sc">Silvestro</span> papa 14.</td>
  </tr>
  <tr>
    <td><span class="sc">Costantino</span> imperadore 21.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Valerio Costantino</span>
e <span class="sc">Massimo</span>.
</p>

<p>
Nell'assegnare il nome del primo console
ho io seguitato il padre Pagi <span class="fnote">[Pagius, Crit. Baron., ad hunc annum.]</span> e
il Relando <span class="fnote">[Reland., Fast. Consul.]</span>; ma debbo ora dire che
non abbiam sicurezza d'esso, nè sappiam
chi egli fosse: tanto son diverse
le date delle leggi di quest'anno e le
asserzioni dei Fasti. Presso alcuni in
vece di <i>Costantino</i> si legge <i>Costanzo</i>.
Presso altri il puro suo nome è scritto
senza il titolo di <i>Cesare</i>, e in altri sì. Alcuni
il fanno console <i>per la prima volta</i>,
altri <i>per la seconda</i>, ed altri per la
<i>quinta</i>. Fu creduto questo Costantino
dal Panvinio <span class="fnote">[Panvin., Fast. Consul.]</span> un parente di Costantino
Augusto. Può essere che un dì salti
fuori qualche iscrizione che tolga ogni
dubbio. Una <span class="fnote">[Thes. Novus Inscript., pag. 354.]</span> ne ho io recato, dove
altra menzione non è fatta che di <i>Flavio
Cesare</i> e di <i>Massimo</i>. Per conto di questo
ultimo conghietturò il suddetto Panvinio
ch'egli non fosse diverso da <i>Valerio
Massimo Basilio</i>, già da noi veduto
prefetto di Roma; ma nei Fasti si soleva
notare il solo ultimo cognome. Nella
stessa prefettura seguitò ancora in questo
anno <i>Anicio Giuliano</i>. Truovavasi lo
<span class="pagenum"><a name="Page_1182" id="Page_1182"></a>[1182]</span>
Augusto Costantino, per quanto apparisce
dalle date di varie sue leggi <span class="fnote">[Gothofred., Chronolog. Cod. Theodos.]</span>,
nell'anno presente in Tessalonica ed
Eraclea, cioè in città della Macedonia e
Tracia. San Girolamo, che dopo aver
tradotta in latino la Cronica di Eusebio
Cesariense <span class="fnote">[Hieronymus, in Chronico.]</span>, la continuò poi fino ai
suoi giorni, fa verso a questi tempi menzione
di <i>Arnobio</i> oratore africano. Era
egli di credenza pagano, ed insegnava
agli scolari rettorica. Convertito alla
religione di Cristo, impugnò di poi la
penna contro le superstizioni e follie del
gentilesimo con que' libri che tuttavia
abbiamo gravi d'erudizion pagana, e bisognosi
di commento. Non è improbabile
che circa questi tempi <i>Elena</i>, madre dell'Augusto
Costantino, donna santa e
colma di zelo per l'abbracciata religione
di Cristo, andasse a Gerusalemme, dove
scoprì il sepolcro del divino nostro Salvatore,
e la vera croce, su cui egli morì.
Portatone l'avviso a Costantino, ordinò
che si fabbricasse ivi un insigne tempio
col titolo della Resurrezione. Altre chiese
a petizione della piissima Augusta egli
piantò nel monte Oliveto, in Betlemme
ed altri luoghi, per onorar le memorie
della nascita e passion del Signore. Ma
intorno a ciò è da consultare la storia
ecclesiastica, depurata nondimeno da alcuni
racconti poco sussistenti. L'anno
preciso, in cui sant'Elena fu chiamata da
Dio a miglior vita, resta tuttavia ignoto
o controverso. Potrebbe essere che ciò
succedesse nell'anno seguente. Eusebio <span class="fnote">[Euseb., in Vita Const., lib. 2, cap. 23 et seq.]</span>,
dopo aver narrato le suntuose
chiese alzate da Costantino in quei santi
luoghi, descrive ancora le gloriose azioni
di pietà, di munificenza e d'umiltà della
santa imperadrice, e quanto amore a lei
professasse, quanto onore le concedesse
il figlio Augusto. Non solamente volle
che foss'ella riconosciuta per imperadrice,
e che si battessero medaglie d'oro
in suo onore, ma le conferì ancora una
<span class="pagenum"><a name="Page_1183" id="Page_1183"></a>[1183]</span>
piena balìa per valersi del tesoro imperiale
in opere di pietà. Appresso aggiugne,
che essendo ella mancata di vita in
età di circa ottant'anni, Costantino fece
portare il suo corpo nella città regale,
cioè a Roma, come comunemente vien
creduto, e deporlo in un magnifico sepolcro.
Altri visibili segni diede Costantino
dell'amor suo verso la madre. Imperciocchè
sotto quest'anno nota san Girolamo <span class="fnote">[Hieron., in Chronico.]</span>,
ch'egli varie fabbriche alzò
in onore di san Luciano martire, seppellito
nel borgo di Drepano nella Bitinia,
con farne una città, a cui diede il nome
della madre, forse tuttavia vivente, chiamandola
Elenopoli. Ne parla ancora la
Cronica Alessandrina <span class="fnote">[Chron. Alexandrinum.]</span>. Filostorgio <span class="fnote">[Philostorgius, Hist., lib. 2, cap. 13.]</span>
attribuisce alla stessa Elena la fabbrica
di quella città e l'insigne tempio edificato
in onore del suddetto martire. Abbiamo
anche da Sozomeno <span class="fnote">[Sozomenus, lib. 2, cap. 2.]</span> che una
città di Palestina prese il nome di Elenopoli
da questa santa imperadrice. Veggonsi
iscrizioni, trovansi medaglie che
confermano il gran credito ch'ella meritamente
godè, tanto in vita che dopo
morte, per le sue luminose virtù.
</p>

<hr />

<h2 class="hidden"><a name="CCCXXVIII" id="CCCXXVIII"></a>CCCXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCCXXVIII</span>. Indizione <span class="scp">I</span>.</td>
  </tr>
  <tr>
    <td><span class="sc">Silvestro</span> papa 15.</td>
  </tr>
  <tr>
    <td><span class="sc">Costantino</span> imperadore 22.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Januario</span> e <span class="sc">Giusto</span>.
</p>

<p>
S'incontra il primo console appellato
anche <i>Januarino</i>. Seguitò nell'anno
presente ad esercitar la prefettura di
Roma <i>Anicio Giuliano</i>. Le poche leggi <span class="fnote">[Gothofred., Chronolog. Cod. Theodos.]</span>
che abbiamo appartenenti a quest'anno
ci fan vedere Costantino in Nicomedia,
capitale della Bitinia, e poi in Oiscos, o
Escos, luogo della Dacia, o piuttosto
della Mesia inferiore, oggidì Bulgaria.
<span class="pagenum"><a name="Page_1184" id="Page_1184"></a>[1184]</span>
Qui la Cronica Alessandrina ci fa sapere
che Costantino passò più volte di là dal
Danubio, e che sopra quel fiume fece
fabbricar un ponte di pietra. Anche l'uno
e l'altro Vittore <span class="fnote">[Victor, in Epitome. Idem, de Caesarib.]</span> attestano la fabbrica
di questo ponte, nè si sa vedere perchè
il Tillemont <span class="fnote">[Tillemont, Mémoires des Empereurs.]</span> la chiami affatto inverisimile.
Noi sappiamo che Costantino,
più di quel che si possa credere, fu avidissimo
della lode e della gloria. Ben
probabile è ch'egli non volesse essere
da meno di Traiano, da cui fu fabbricato
un simil ponte su quel fiume regale. Abbiamo
anche medaglie <span class="fnote">[Mediobarb., in Numismat. Imperat.]</span>, dove si mira
quel ponte col motto SALVS REIPVBLICAE
DANVBIVS. Questi movimenti
di Costantino hanno poi fatto pensare a
qualche erudito <span class="fnote">[Gothofredus et Tillemont.]</span> che in quest'anno
egli avesse guerra coi Goti e Taifali, popoli
abitanti di là dal Danubio in faccia
alla Mesia. E però il Mezzabarba <span class="fnote">[Mediob., in Numismat. Imperator.]</span>
rapporta monete battute, a suo credere,
nel presente anno col motto VICTORIA
GOTHICA. Ma forse tali medaglie son da
riferire nell'anno 322. Per altro ve n'ha
di quelle, dove egli comparisce circa questi
tempi <i>imperadore per la vigesima seconda
volta</i>, e queste dovrebbono assicurarci
di qualche vittoria da lui riportata
verisimilmente contra de' Barbari
transdanubiani. In questi tempi appunto
gli autori della storia ecclesiastica <span class="fnote">[Socrat. Sozomen. Philostorg. Pagius. Baronius
et alii.]</span>
muovono gravi querele contro la memoria
di Costantino, perchè egli richiamò
dall'esilio l'eresiarca Ario, e poi
Eusebio, Mari e Teognide, vescovi protettori
del medesimo: dal che vennero
poi non poche turbolenze alla Chiesa di
Dio, e cominciò la persecuzione contra
di sant'Atanasio. Certo è da stupire come
un sì saggio Augusto, dianzi veneratore
dei decreti del celebre concilio
niceno, e che avea banditi i vescovi
<span class="pagenum"><a name="Page_1185" id="Page_1185"></a>[1185]</span>
suddetti, perchè disubbidienti al medesimo
concilio, poscia retrocedesse, e tanto
si lasciasse avviluppar da Eusebio,
vescovo di Nicomedia, che da lì innanzi
il tenne per uno de' suoi più intimi consiglieri,
e in riguardo suo molti falli
commise in favore dell'arianismo. A
simili salti è suggetto chiunque de' principi
non sa sceglier buoni ministri.
</p>

<hr />

<h2 class="hidden"><a name="CCCXXIX" id="CCCXXIX"></a>CCCXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCCXXIX</span>. Indizione <span class="scp">II</span>.</td>
  </tr>
  <tr>
    <td><span class="sc">Silvestro</span> papa 16.</td>
  </tr>
  <tr>
    <td><span class="sc">Costantino</span> imperatore 23.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Valerio Costantino Augusto</span> per
l'ottava volta e <span class="sc">Flavio Valerio Costantino
Cesare</span> per la quarta.
</p>

<p>
Ad Anicio Giuliano nella prefettura
di Roma succedette nel dì 7 di settembre
<i>Publio Optaziano</i> <span class="fnote">[Cuspinianus. Panvinius. Bucherius.]</span>, che taluno ha creduto
quel medesimo Optaziano poeta
da noi veduto di sopra autore del panegirico
di Costantino. Ma quel poeta si
nomò <i>Publilio</i>, e forse non è da credere
che uomo di grande affare e degno di
sì riguardevol carica egli fosse, da che
si perdeva in quelle pedanterie d'acrostici.
Oltre di che, san Girolamo <span class="fnote">[Hieronymus, in Chron.]</span> scrive
ch'egli in quest'anno fu richiamato
dall'esilio. Poscia nella suddetta prefettura
entrò, nel dì 8 di ottobre, <i>Petronio
Probiano</i>. Dimorò Costantino in questi
tempi, siccome risulta dalle date delle
sue leggi <span class="fnote">[Gothofred., in Chron. Cod. Theodos.]</span>, nella Pannonia, Dacia e
Tracia, ora in Sirmio, ora in Naisso, Sardica
ed Eraclea. Era egli in questi tempi
tutto applicato alla fabbrica della nuova
città di Costantinopoli, della cui dedicazione
parleremo all'anno seguente. Nota
san Girolamo, nella sua Cronica, che in
quest'anno solamente fece Costantino
morir Fausta sua moglie; ma dee ben
prevalere l'opinione di tanti altri che tal
tragedia riferiscono all'anno stesso in
cui tolta fu la vita a Crispo Cesare. Aggiugne
<span class="pagenum"><a name="Page_1186" id="Page_1186"></a>[1186]</span>
il medesimo che parimente in
questi tempi fece grande strepito in Africa
Donato vescovo di Cartagine, con
avvalorare lo scisma di quelle chiese, e
che da lui venne il nome de' Donatisti
più tosto che da un altro precedente Donato.
Similmente scrive che nella città di
Antiochia si cominciò a fabbricare la
suntuosa basilica de' cristiani, chiamata
Aurea, per ordine senza fallo di Costantino.
Giovanni Malala <span class="fnote">[Joannes Malala, in Chronogr.]</span> probabilmente
indica il medesimo tempio, con dire che
esso Augusto edificò in quella città la
gran chiesa, cioè la cattedrale, opera veramente
magnifica, con aver demolito il
bagno del re Filippo, già maltrattato dalle
ingiurie del tempo, e divenuto inutile.
Presso a quella chiesa ancora fabbricò
lo spedale dei pellegrini; e del tempio di
Mercurio formò la basilica appellata di
Rufino.
</p>

<hr />

<h2 class="hidden"><a name="CCCXXX" id="CCCXXX"></a>CCCXXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCCXXX</span>. Indizione <span class="scp">III</span>.</td>
  </tr>
  <tr>
    <td><span class="sc">Silvestro</span> papa 17.</td>
  </tr>
  <tr>
    <td><span class="sc">Costantino</span> imperadore 24.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Gallicano</span> e <span class="sc">Simmaco</span>.
</p>

<p>
In alcuni Fasti <span class="fnote">[Cassiodorus, Prosper, in Fastis.]</span> in vece di <i>Gallicano</i>
si trova un <i>Costanzo per la terza volta</i>,
piuttosto che <i>per la settima</i>, console
con <i>Simmaco</i>. Però taluno ha creduto
ch'egli fosse sostituito a Gallicano. Io
il lascio nelle sue tenebre. Continuò anche
per l'anno presente <i>Petronio Probiano</i>
ad esercitar la prefettura di Roma.
S'è disputato non poco fra gli eruditi <span class="fnote">[Baron. Gothofred. Petavius. Pagius.]</span>
intorno all'anno, in cui Costantino
Augusto cominciò la fabbrica della
nuova città di Costantinopoli, e poi ne
fece la dedicazione. Lasciando io il primo
punto che poco importa, dico convenire
oggidì i più in credere che in
quest'anno egli dedicasse quella città,
mutando il nome di Bisanzio in quello di
<span class="pagenum"><a name="Page_1187" id="Page_1187"></a>[1187]</span>
Costantinopoli. Era egli negli anni addietro,
siccome sommamente vago di
gloria, invogliato di fabbricare una città,
per imporle il suo nome, ed eternar con
ciò maggiormente la sua memoria nei
secoli avvenire. Pensava ancora di stabilir
ivi la sua residenza, facendo di
quella città una nuova Roma, che gareggiasse
in grandezza ed ornamenti colla
vecchia. Pretende Zosimo <span class="fnote">[Zosimus, lib. 2, cap 30.]</span> che egli
a ciò s'inducesse, perchè mal soddisfatto
del popolo romano, da cui era stato
caricato di maledizioni l'ultima volta
che egli fu a Roma, a cagion della religione
mutata. Non è questo improbabile,
dacchè sappiamo che dalla nuova città
egli escluse ogni reliquia di paganesimo:
il che non gli sarebbe con egual facilità
e quiete riuscito nell'antica Roma.
Fosse questo il motivo, o pure il desiderio
della gloria, e di divertire i suoi
pensieri in tempo di pace, che gl'ispirasse
tal disegno, certissimo è aver egli
a tutta prima scelto un sito sulla costa
dell'Asia in vicinanza della già distrutta
città di Troia, per fabbricarvi la novella
sua città, e che v'impiegò assai tempo
ed operarii ad alzarne le mura e le porte.
Ma nell'andar egli soggiornando in quelle
vicinanze, meglio di quel che avesse
fatto in addietro, adocchiò, e ravvisò la
mirabil situazione dell'antica città di Bisanzio,
e quivi determinò di far la sua
reggia; e lasciato andare l'incominciato
lavoro, tutto si diede ad accrescere e rinnovare
quest'altro luogo. Chiunque anche
oggidì osserva Costantinopoli, confessa
non potersi trovare un sito più bello,
più delizioso e più comodo di quello sulla
terra, perchè posta quella città sotto
moderato clima sul fin dell'Europa in
un promontorio, e in faccia alla vicina
Asia, col mare che le bacia le mura, con
porto capacissimo di navi, con fertili campagne,
e frapposta a due mari, ciascun
dei quali può facilmente mantenere in
essa l'abbondanza. Quivi dunque tutto
si diede l'Augusto Costantino a fabbricare,
<span class="pagenum"><a name="Page_1188" id="Page_1188"></a>[1188]</span>
con aprire gli scrigni ed impiegar
largamente i suoi tesori in quell'impresa,
con ritenere il meglio del vecchio Bisanzio,
ed accrescere a meraviglia il circuito
delle sue mura.
</p>

<p>
Gli autori greci <span class="fnote">[Euseb. Sozomen. Philostorg. Codinus, et alii.]</span>, siccome si può
vedere nella descrizion di Costantinopoli
cristiana, che abbiamo dall'erudita penna
del Du-Cange, contano maraviglie, avvenimenti
soprannaturali, ed anche favolosi,
della fondazione di questa città. Non
convenendo all'assunto mio l'entrare in
sì fatto argomento, a me basterà di dire
che le nuove mura abbracciarono un
gran sito, entro il quale egli fece edificare
un superbo imperial palagio, con altri
assaissimi per i suoi cortigiani ed uffiziali,
belle strade e case, piazze non inferiori
in bellezza a quelle di Roma, circhi, statue,
fontane, terme, portici suntuosi sostenuti
da più file di colonne di marmo: in una
parola, si studiò egli di formare una città
che in fabbriche ed ornamenti potesse
competere con quella di Roma che era
la maraviglia delle città. E per maggiormente
abbellirla, non si mise scrupolo
di spogliar l'altre città, per asportar colà
le cose più rare, senza neppur eccettuare
quella di Roma. Chi leggesse la storia
sola di Zosimo <span class="fnote">[Zosimus, l. 2, cap. 31.]</span>, crederebbe che Costantino
in questa nuova città avesse
eretti templi ai falsi dii, ed onorate le
statue loro. Ma Eusebio <span class="fnote">[Euseb., in Vita Costantini, lib. 3, cap. 48.]</span>, che scrive le
cose de' suoi dì, ed altri antichi scrittori <span class="fnote">[Socrates, l. 1 Histor., cap. 16 et alii.]</span>
ci assicurano che egli unicamente
vi fabbricò delle magnifiche chiese, fra le
quali mirabil poscia fu quella de' Santi
Apostoli, oltre a varii oratorii in memoria
de' martiri, e che in quella città non
soffrì alcun tempio de' gentili, nè che le
statue de' loro dii si onorassero ne' templi.
Quelle che v'erano, o che furono
portate altronde colà, servivano solamente
per ornamento della città, e non per
ricevere culto dai pagani. Però di là fu
<span class="pagenum"><a name="Page_1189" id="Page_1189"></a>[1189]</span>
estirpata l'idolatria, ed in essa pubblicamente
non si adorava se non il vero Dio
e la croce santa; e questa gioiellata facea
bella comparsa nella sala maggiore
dell'imperial palazzo. Quel solo che troviam
ripreso da Zosimo <span class="fnote">[Zosimus, lib. 2, cap. 32.]</span> e da Temistio <span class="fnote">[Themistius, Orat. 3.]</span>
in Costantino, fu la soverchia
fretta sua, per aver presto il piacere di
veder terminate tante fabbriche, perchè,
trovandole malfatte, le disfaceva, ed altre
non poche d'esse ebbero in effetto corta
sussistenza, e convenne ai susseguenti
Augusti di risarcirle e far di nuovo. A
fine poi di popolare quest'ampia città, ed
accrescerne l'abitato, tirava ad essa i
popoli delle altre città e provincie, allettandoli
con privilegii ed esenzioni, e con
donar loro terre da coltivare, ovver danari.
E a molti senatori ancora, venuti
da Roma a stanziare colà, donò palazzi
e ville. Assegnò anche rendite annuali
che servissero ad aumentare le case e a
sempre più abbellir la città di nuovi edifizii.
Altre poi erano destinate per dare
annualmente al povero popolo pane o
pur grano, carne ed olio <span class="fnote">[Sozom. Socrates. Zosimus. Cod. Theodos.
et alii.]</span>.
</p>

<p>
In questa maniera non passò gran
tempo che Costantino vide piena di abitatori
la sua città, con avere, siccome
scrisse anche san Girolamo <span class="fnote">[Hieron., in Chronico.]</span>, spogliate
quasi tutte le altre per ingrandire ed
ornar questa sua favorita figlia. Affinchè
poi vi abbondassero i viveri, concedette
varii privilegii ai mercatanti di grano dell'Oriente
e dell'Egitto, che tutti da lì
innanzi correvano a smaltire in sì popolata
città le lor vettovaglie, città che per
l'addietro tante ne produceva, che ne
facea parte all'altre. I Greci moderni,
spezialmente Codino <span class="fnote">[Codinus, Origin. Constantin.]</span>, spacciarono dipoi
una man di fole intorno a questa fondazione,
e massimamente una curiosa particolarità,
che, quantunque favolosa, merita
di essere comunicata ai lettori. Cioè
<span class="pagenum"><a name="Page_1190" id="Page_1190"></a>[1190]</span>
che Costantino, allorchè era dietro alla
fabbrica d'essa città, chiamò a sè i principali
nobili romani, e li mandò alla guerra
contro i Persiani. In quel mentre, secondo
le misure venute da Roma, ordinò che si
fabbricassero palazzi e case affatto simili a
quelle che essi godevano in Roma; e dopo
averle mobigliate di tutto punto, segretamente
fece venir colà le loro mogli
e i figliuoli con tutte le famiglie, e le collocò
in quelle abitazioni. Dopo sedici
mesi tornarono que' nobili dalla guerra,
accolti con un solenne convito dall'imperadore,
il quale fece poi condurre
cadauno all'abitazion loro assegnata, e
tutti all'improvviso si trovarono fra gli
abbracciamenti dei lor cari. Torno a
dire, che è spezioso il racconto; ma che
chiunque l'esamina, ne scorge tosto la
finzione; e tanto più che guerra non fu
allora coi Persiani, nè gli antichi fan parola
di questo fatto, e lo avrebbono ben
saputo e dovuto dire, se fosse avvenuto.
Ora varii autori <span class="fnote">[Idacius, in Fastis. Chronic. Alexandrinum.
Hieron., in Chron. Zonaras, in Annalib. et alii.]</span> s'accordano in iscrivere
che l'Augusto Costantino nel dì 11
di maggio dell'anno presente fece con
gran solennità di giuochi e profusion di
doni la dedicazione di questa nuova città,
abolendo l'antico nome di Bisanzio,
ed ordinando ch'essa da lì innanzi fosse
chiamata <i>città di Costantino</i>, o sia <i>Costantinopoli</i>.
Fra le sue leggi <span class="fnote">[L. 2, de Judaeis, Cod. Theod.]</span> comincia
appunto a trovarsene una data sul
fin di novembre in quella città col suddetto
nome. Non è già che in quest'anno
fosse ridotta a perfezione così insigne città,
ricavandosi da Giuliano Apostata <span class="fnote">[Julian., Oratione I.]</span> e
da Filostorgio <span class="fnote">[Philostorgius, Histor., lib. 2, cap. 9.]</span> che si continuarono
i lavori anche qualche anno dipoi. Ma
perchè dovevano essere terminate le mura,
le porte e i principali edifizii, perciò
l'imperadore impaziente non potè aspettare
di più per darle il nome e farne la
dedicazione in quel giorno, che annualmente
fu poi celebrato anche ne' secoli
<span class="pagenum"><a name="Page_1191" id="Page_1191"></a>[1191]</span>
susseguenti dalla nazione greca. Per maggiormente
poi esaltare la sua città, Costantino
le diede ancora il titolo di <i>seconda
Roma</i>, o pure di <i>Roma novella</i> <span class="fnote">[Sozomenus, Histor., lib. 2, cap. 3. Socrates,
Hist., lib. 1, cap. 1.]</span>;
volle che godesse tutti i diritti e le esenzioni
che godeva la vecchia, stabilì ivi
un senato, ma del secondo ordine, e varii
magistrati, che esercitavano la loro autorità
sopra tutto l'imperio dell'Oriente,
e sopra l'Illirico orientale; in una parola,
se vogliam credere a Sozomeno, andò
così crescendo Costantinopoli, che in
meno di cento anni giunse a superar
Roma stessa non men per le ricchezze che
per la copia degli abitanti. Zosimo <span class="fnote">[Zosimus, lib. 2, cap. 35.]</span>
scriveva, circa cento anni dappoi, che
facea stupore la sterminata folla di gente
e di giumenti che si mirava in quelle
strade e piazze; ma che, essendo strette
esse strade, scomodo e pericoloso era
il passarvi. Giunge anche a dire che
niun'altra città potea allora paragonarsi
in felicità e grandezza a Costantinopoli,
senza eccettuar Roma vecchia, la qual
certo cominciò a declinar da qui innanzi
non poco per questa emula nuova.
</p>

<hr />

<h2 class="hidden"><a name="CCCXXXI" id="CCCXXXI"></a>CCCXXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCCXXXI</span>. Indizione <span class="scp">IV</span>.</td>
  </tr>
  <tr>
    <td><span class="sc">Silvestro</span> papa 18.</td>
  </tr>
  <tr>
    <td><span class="sc">Costantino</span> imperadore 25.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Annio Basso</span> ed <span class="sc">Ablavio</span>.
</p>

<p>
Nel dì 12 d'aprile entrò nella prefettura
di Roma <i>Anicio Paolino</i>. Le leggi <span class="fnote">[Gothofred., Chronolog. Cod. Theodos.]</span>
pubblicate in quest'anno dall'Augusto
Costantino cel fanno vedere tuttavia
residente in Costantinopoli, applicato ivi
al compimento di varie fabbriche. Allora
fu ch'egli con un prolisso editto, il quale
nel Codice di Giustiniano si trova diviso
in sei diverse leggi, e indrizzato a tutte
le provincie del romano imperio, si studiò
di provvedere alle concussioni ed avanie
dei giudici, notai, portieri ed altri
<span class="pagenum"><a name="Page_1192" id="Page_1192"></a>[1192]</span>
uffiziali della giustizia, ed anche alla prepotenza
de' privati. Vuol dunque ivi che
chiunque si sentirà aggravato dall'avarizia,
rapacità e ingiustizia de' suddetti, liberamente
porti le sue doglianze ai governatori;
e, non provvedendo essi, ricorra
ai conti delle provincie, o ai prefetti del
pretorio, affinchè essi ne diano conto
alla maestà sua, ed egli possa punire questi
abusi e delitti secondo il merito. Nè
solamente impiegava in questi tempi Costantino
i suoi tesori per l'accrescimento
della sua diletta città di Costantinopoli;
stendeva anche la sua munificenza ad
altre città, con fabbricar ivi dei riguardevoli
templi in onore di Dio, de' quali
parla Eusebio <span class="fnote">[Euseb., in Vita Const., lib. 3, cap. 50 et 63.]</span>. Faceva inoltre sfavillare
il suo zelo in favore della Chiesa
cattolica, con aver pubblicato un editto
contra de' varii eretici che allora l'infestavano,
ma non già contra degli Ariani,
perchè introdottosi forte in grazia di
lui uno scaltro protettore d'essi, cioè
quel volpone di Eusebio, vescovo di
Nicomedia, di cui si parlò di sopra, andò
egli non solamente inorpellando al buon
Augusto i sacrileghi dogmi dell'eresiarca
Ario, ma mise anche sottosopra le
due insigni chiese di Antiochia e di
Alessandria: del che potrà il lettore chiarirsi
consultando la storia ecclesiastica.
Racconta eziandio il medesimo Eusebio <span class="fnote">[Idem, ibidem, lib. 4, cap. 2.]</span>
che Costantino fece sentire la
beneficenza sua a tutto l'imperio, con
levare un quarto dei tributi che annualmente
pagavano i terreni: indulgenza
che gli tirò addosso la benedizione dei
popoli. E perciocchè non mancavano
persone, le quali si lamentavano di essere
state oltre il dovere aggravate negli estimi
delle loro terre sotto i principi precedenti,
spedì estimatori dappertutto, acciocchè
riducessero al giusto quello che
fosse difettoso. Parla anche Eusebio della
non mai stanca liberalità di questo grazioso
regnante verso le provincie e verso
chiunque a lui ricorreva; di maniera che
<span class="pagenum"><a name="Page_1193" id="Page_1193"></a>[1193]</span>
egli giunse, per soddisfare a tanti che
chiedevano onori, ad inventar nuove
cariche e nuovi uffizii, colla distribuzion
de' quali si studiava di rimandar contenta
ogni meritevol persona. Zosimo <span class="fnote">[Zosimus, lib. 2, cap. 32 et seq.]</span>,
che per cagione del suo paganismo non
seppe se non mirar d'occhio bieco tutte
le azioni di Costantino, gli fa un reato
di questo, e particolarmente perchè di
due prefetti del pretorio egli ne formasse
quattro. Il primo d'essi era prefetto del
pretorio dell'<i>Italia</i>, da cui dipendeva
l'Italia tutta colla Sicilia, Sardegna e
Corsica, e l'Africa dalle Sirti sino a
Cirene, e la Rezia, e qualche parte dell'antico
Illirico, come l'Istria e Dalmazia,
e verisimilmente anche il Norico.
Era il secondo quello dell'<i>Oriente</i>, a cui
Costantino, per onorar la sua cara Costantinopoli,
diede una buona porzione,
unendo sotto di lui l'Egitto colla Libia
Tripolitana, e tutte le provincie dell'Asia,
e la Tracia, e la Mesia inferiore con
Cipri ed altre moltissime isole. Il terzo
fu quel dell'<i>Illirico</i>, al quale erano sottoposte
le provincie della Mesia superiore,
la Pannonia, la Macedonia, la nuova
Dacia, la Grecia ed altri adiacenti paesi,
compresi anticamente sotto esso nome
d'Illirico. Fu il quarto quello delle <i>Gallie</i>,
che comandava a tutta la Francia
moderna sino al Reno, e a tutta la Spagna,
con cui andava congiunta la Mauritania
Tangitana, e alle provincie romane
della Bretagna. Zosimo pretende che
l'istituzione di tali magistrati riuscisse
pregiudiziale all'imperio. Ma doveva far
mente quello storico che Diocleziano il
primo fu in certa maniera ad istituire
quattro prefetti del pretorio, allorchè in
quattro parti divise il romano imperio.
Quel che più importava, quand'anche se
ne faccia autore Costantino, con ottima
intenzione o per maggior comodo de' popoli
egli creò que' magistrati. Veggasi il
<span class="pagenum"><a name="Page_1194" id="Page_1194"></a>[1194]</span>
Gotofredo <span class="fnote">[Gothofred., tom. VI Cod. Theodosian.
Pancirolus, Notitia Utriusque Imperii. Bulenger.,
de Imp. Roman., lib. 3.]</span> ed altri che han trattato
dell'uffizio, dell'autorità e delle incumbenze
de' prefetti del pretorio. Che se
uffiziali di tanta dignità, o i lor subalterni
col tempo si abusarono del loro impiego,
alla lor negligenza o malizia si dovea
attribuire il reato, e non già alla dignità,
saviamente e con buon fine istituita, che,
al pari di tante altre, potè cadere in mani
cattive.
</p>

<hr />

<h2 class="hidden"><a name="CCCXXXII" id="CCCXXXII"></a>CCCXXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCCXXXII</span>. Indizione <span class="scp">V</span>.</td>
  </tr>
  <tr>
    <td><span class="sc">Silvestro</span> papa 19.</td>
  </tr>
  <tr>
    <td><span class="sc">Costantino</span> imperadore 26.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Pacaziano</span> ed <span class="sc">Ilariano</span>.
</p>

<p>
Trovasi <i>Anicio Paolino</i> continuare
in quest'anno ancora nella prefettura di
Roma. Se vogliam riposar sull'asserzione
di quella mala lingua di Zosimo <span class="fnote">[Zosimus, lib. 2, cap. 31.]</span>, da
che Costantino si perdè tutto dietro alla
fabbrica di Costantinopoli, non si curò
più di far guerra, ed attese solamente a
darsi bel tempo. Cinquecento Taifali, nazione
scitica, fecero con soli cinquecento
cavalli un'irruzione nel paese romano
(probabilmente in quest'anno), e non
solamente niuna schiera loro oppose
Costantino, ma anche, dopo aver perduta
la maggior parte dell'esercito suo, allorchè
vide comparire sino ai trincieramenti
del suo campo i nemici che davano
il sacco alla campagna, si mise fuggendo
con gran fretta in salvo. Ho tradotto
le stesse parole di Zosimo, acciocchè
il lettore comprenda la contraddizione
di questo appassionato storico. Se Costantino
perdè tanti de' suoi armati, il
che suppone qualche battaglia, come
non oppose egli gente a que' Barbari?
Ma nè questi svantaggi della cesarea
armata, nè la fuga dell'invitto imperadore
son cose da credere a Zosimo, venendo
egli smentito da Eusebio scrittore
<span class="pagenum"><a name="Page_1195" id="Page_1195"></a>[1195]</span>
contemporaneo <span class="fnote">[Euseb., in Vit. Const., lib. 4, cap. 5.]</span>, e da s. Girolamo <span class="fnote">[Hieronymus, in Chronico.]</span>,
e da Socrate <span class="fnote">[Socrates, Histor., lib. 1, cap. 18.]</span>, e da Sozomeno <span class="fnote">[Sozomenus, Histor., lib. 2, cap. 8.]</span>. Sotto
quest'anno san Girolamo scrive che i
Romani vinsero i Goti; perciocchè con
questo nome usarono molti di comprendere
molte delle nazioni scitiche, Tartari
da noi chiamate oggidì, si può conghietturare
ch'egli significasse i Taifali di
Zosimo. Eusebio anch'esso ci assicura
che Costantino soggiogò le dianzi indomite
nazioni degli Sciti e dei Sarmati. E
Socrate attesta bensì che i Goti fecero
delle incursioni nel territorio romano,
ma soggiugne che Costantino li vinse.
Abbiamo anche dall'Anonimo Valesiano <span class="fnote">[Anonym. Valesianus.]</span>
che i Sarmati, pressati dalla guerra
che lor facevano i Goti, implorato l'aiuto
di Costantino, l'impetrarono; e che
per la buona condotta di <i>Costantino Cesare</i>
circa cento mila di que' Barbari perirono
di fame e di freddo. Pare perciò che
Costantino, primogenito dell'Augusto Costantino,
quegli fosse che un titolo di generale
a nome del padre guerreggiasse coi
Goti: il che si può anche inferire da Giuliano
Apostata <span class="fnote">[Julian., Oration. I.]</span>. A ciò si dee unire lo scriversi
da Idacio <span class="fnote">[Idacius, in Fastis.]</span> che i Goti furono
sconfitti dai Romani nel paese de' Sarmati,
correndo il dì 22 d'aprile dell'anno
presente. Secondo l'Anonimo Valesiano <span class="fnote">[Anonym. Vales.]</span>,
Ararico o sia Aorico, re dei
Goti, per tale riconosciuto anche da
Giordano <span class="fnote">[Jordan., de Reb. Get., cap. 21.]</span> istorico, fu poscia obbligato
a chiedere pace, per sicurezza della quale
diede alcuni ostaggi, e fra essi un suo
figliuolo. Anche Aurelio Vittore <span class="fnote">[Aurelius Victor, de Caesarib.]</span> ed
Eutropio <span class="fnote">[Eutrop., in Breviar.]</span> riconobbero vinti da Costantino
Augusto i Goti; di maniera che
le dicerie di Zosimo si scuoprono effetti
<span class="pagenum"><a name="Page_1196" id="Page_1196"></a>[1196]</span>
unicamente del suo mal cuore verso di
un imperadore sì glorioso e degno. Abbiamo
inoltre nelle medaglie <span class="fnote">[Mediob., in Numismat. Imperator.]</span> autenticati
questi fatti colla memoria della VICTORIA
GOTHICA. E qui Eusebio <span class="fnote">[Euseb., in Vit. Const., lib. 4, cap. 5.]</span> osserva
un riguardevol pregio dell'Augusto
Costantino. Erano stati soliti non pochi
de' precedenti imperadori di pagare alle
nazioni barbare confinanti un annuo
regalo, che in sostanza era un tributo,
ed indizio che i Romani si professavano
come sudditi e servi de' Barbari. Non
volle l'invitto Costantino sofferir questo
vergognoso aggravio; e perchè ricusò di
pagare, ebbe guerra con que' popoli.
Confidato nella protezione di quel divino
Signore, colla cui croce egli procedeva
nelle guerre, domò tutti coloro che osarono
di fargli resistenza; nè più pagò
loro tributo: il che vien confermato da
Socrate <span class="fnote">[Socrates, Hist., lib. 1, cap. 18.]</span>. Gli altri Barbari poi che non
presero l'armi ammansò egli in tal maniera
con prudenti ambascerie, che li
ridusse da una vita senza legge e simile
alle fiere ad una civile ed umana forma
di vivere, imparando in fine gli Sciti ad
ubbidir ai Romani. Così Eusebio vescovo
di Cesarea, egregio testimonio di tali
affari, perchè vivente e scrivente allora
le sue Storie. Ma esso Eusebio, nel descrivere
le azioni di Costantino, perchè
si prefisse di compilar quelle solamente
che riguardavano la di lui pietà, non si
curò delle altre che concernevano la di
lui gloria civile e militare; e però non
sappiamo distintamente in che consistessero
le sue guerre e vittorie contra dei
Goti e d'altri Barbari. Se fossero pervenute
sino a' dì nostri le storie di <i>Prassagora
Ateniese</i>, conosciute da Fozio <span class="fnote">[Photius, in Biblioth., Cod. 62.]</span>,
e quelle di <i>Bemarco Cesariense</i>, mentovate
da Suida <span class="fnote">[Suidas, in Lexico.]</span>, siccome ancora le
Vite degl'imperadori composte da <i>Eunapio</i>,
autori che trattarono de' fatti di
<span class="pagenum"><a name="Page_1197" id="Page_1197"></a>[1197]</span>
Costantino, altre particolarità noi sapremmo
ora della di lui vita. Tanto nondimeno
a noi resta da potere smentire
la licenza di Zosimo ostinato pagano.
Nè si dee tacere aver asserito Socrate <span class="fnote">[Socrat., lib. 1, cap. 8.]</span>
e Sozomeno <span class="fnote">[Sozomenus, lib. 1, cap. 18.]</span> che le vittorie di Costantino,
riportate nelle guerre coi Goti,
fecero visibilmente conoscere la protezione
di Dio sopra questo principe, in
guisa tale che moltissimi d'essi Goti,
convinti anche per tale osservazione della
verità della religion cristiana (passata
settanta anni prima nelle lor contrade
coll'occasion degli schiavi cristiani), la
abbracciarono e professarono, benchè
infettata dagli errori d'Ario. Abbiamo
ancora dal sopraccitato storico Giordano <span class="fnote">[Jordan., de Reb. Getic., cap. 21.]</span>
che Alarico, re allora d'essi Goti,
provvide all'armate di Costantino quaranta
mila de' suoi soldati, i quali sotto
nome di collegati cominciarono a militare
al di lui servigio. Se costoro vollero
i danari de' Romani, convenne che da
lì innanzi se li guadagnassero col servire
negli eserciti cesarei.
</p>

<hr />

<h2 class="hidden"><a name="CCCXXXIII" id="CCCXXXIII"></a>CCCXXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCCXXXIII</span>. Indizione <span class="scp">VI</span>.</td>
  </tr>
  <tr>
    <td><span class="sc">Silvestro</span> papa 20.</td>
  </tr>
  <tr>
    <td><span class="sc">Costantino</span> imperadore 27.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Delmazio</span> e <span class="sc">Zenofilo</span>.
</p>

<p>
Quelle leggi e que' fasti, ne' quali in
vece di <i>Delmazio</i> si legge <i>Dalmazio</i>, s'hanno
da credere alterati dai copisti ignoranti
ed avvezzi a chiamar <i>Dalmazia</i>
quella che negli antichi secoli era appellata
<i>Delmazia</i>, siccome apparisce da varie
iscrizioni militari nella mia Raccolta <span class="fnote">[Thesaur. Novus Inscr., Class. XI.]</span>.
Nelle medaglie <span class="fnote">[Goltzius. Tristanus. Spanhemius et alii.]</span> poi troviamo conservato
il di lui vero nome <i>Delmazio</i>. Alcuni
han creduto questo Delmazio fratello di
Costantino, ma di altra madre. Oggidì
opinion più ricevuta è ch'egli fosse figlio
<span class="pagenum"><a name="Page_1198" id="Page_1198"></a>[1198]</span>
di un fratello di Costantino, nè andrà
molto che il vedremo decorato col titolo
di <i>Cesare</i>. Nel dì 7 d'aprile fu conferita
la carica di prefetto di Roma a <i>Publio
Optaziano</i> <span class="fnote">[Cuspinianus. Panvinius. Bucher.]</span> creduto dal Tillemont <span class="fnote">[Tillemont, Mémoires des Empereurs.]</span>
quel medesimo Publio Optaziano Porfirio
che compose in acrostici il panegirico
di Costantino. Ma poco durò il suo
impiego, perchè nel dì 10 di maggio gli
succedette <i>Ceionio Giuliano Camenio</i>. Fra
i tre figliuoli dell'Augusto Costantino,
l'ultimo era <i>Costante</i>, nato circa l'anno
320. Al pari degli altri due fratelli
fu anch'egli nel dì 25 di dicembre dell'anno
presente creato <i>Cesare</i> <span class="fnote">[Idacius, in Fastis. Hieron., in Chronico.]</span>. Nelle
altre medaglie e nelle iscrizioni si trova
chiamato <i>Flavio Giulio Costante</i>. Abbiamo
da san Girolamo che terribilmente
infierì nella Soria e Cicilia la carestia
colla mortalità d'innumerabili persone.
Di questa orrida fame, che afflisse tutto
l'Oriente, parla anche Teofane <span class="fnote">[Theophanes, Chronogr.]</span>, dicendo
che un moggio di grano costava
allora un'incredibile prezzo; e che in
Antiochia e Cipri le ville altro non faceano
che saccheggi sulle vicine, e buon per
chi avea superiorità di forze. Racconta
ancora Eunapio che in non so qual anno
si patì penuria di grano in Costantinopoli,
perchè i venti contrarii impedivano
ai legni mercantili l'abbordare a quel
porto. Trovavasi allora in gran credito
alla corte di Costantino <i>Sopatro</i>, filosofo
platonico, ito colà per frenare l'impetuosità
di Costantino in distruggere il paganesimo.
Ma, venuto un dì in cui mancò
il pane alla piazza, infuriata la plebe con
alte grida cominciò ad esclamare contra
di Sopatro, con dire ch'egli era un mago,
ed incantava i venti, affinchè non arrivassero
i vascelli del grano. Zosimo <span class="fnote">[Zosimus, lib. 2, cap. 40.]</span>
pretende che questa fosse una cabala di
<i>Ablavio</i> prefetto del pretorio, al quale
non piaceva tanta familiarità di quel
<span class="pagenum"><a name="Page_1199" id="Page_1199"></a>[1199]</span>
barbone coll'imperador Costantino. Nientedimeno
si può credere che di gran conseguenza
non fosse il favore goduto da
costui; imperciocchè Costantino permise
che l'infuriata plebe il mettesse a pezzi,
forse, come vuole Suida, per far conoscere
l'abborrimento suo al paganesimo.
Si può anche riferire a questi tempi
ciò che lasciò scritto Eusebio <span class="fnote">[Euseb., in Vita Constantin., lib. 4, c. 7.]</span>, cioè
tanto essere salito in riputazione l'Augusto
Costantino, che da tutte le parti
della terra erano a lui spedite ambascerie.
Ed egli stesso attesta d'aver più
volte osservato alle porte del palazzo
imperiale le varie generazioni di Barbari,
fra' quali specialmente i Blemmii, gli
Indiani, gli Etiopi, tutti venuti per inchinare
un così glorioso e temuto monarca.
Il vestir loro, la capigliatura, le barbe,
tutte erano diverse. Terribile il loro
aspetto, e la statura quasi gigantesca.
Rosso il colore d'alcuni, candidissimo
quello d'altri. Portavano tutti costoro dei
regali a Costantino, chi corone d'oro,
chi diademi gioiellati, cavalli, armi ed
altre specie di donativi, per entrare in
lega con lui, e stabilir seco buona amicizia.
Più era poi quello che il generoso
principe loro donava, rimandandoli perciò
più ricchi di prima, e contenti a casa.
Oltre a ciò, i più nobili fra que' Barbari
soleva egli affezionarsegli, decorandoli
con titoli ed ammettendoli alle dignità
romane: dal che veniva che la maggior
parte d'essi, non curando più ritornarsene
alla patria, si fermava ai servigi
del medesimo Augusto. E tale era la politica
di Costantino, il cui cuore non si
trovava inquietato dalla dannosa insaziabilità
de' conquistatori, ma bensì nobilmente
bramava di far godere un'invidiabil
pace e tranquillità a tutti i sudditi
del suo vasto imperio: lode non
intesa dal maledico Zosimo <span class="fnote">[Zosimus, lib. 2, cap. 32.]</span>, che quasi
<span class="pagenum"><a name="Page_1200" id="Page_1200"></a>[1200]</span>
gli fa un reato, perchè desistè dalle guerre.
E di questa sua premura di far godere
la pace ai suoi popoli un bel segno diede,
allorchè Sapore re della Persia (se
crediamo a Libanio <span class="fnote">[Liban., Oration. 3.]</span>), in occasione di
inviargli una solenne ambasciata, gli
dimandò una gran quantità di ferro, di
cui niuna miniera si trovava in Persia,
col pretesto di valersene per far guerra
ai lontani. Tuttochè Costantino conoscesse
che questo ferro potea un dì servire
contro i Romani, pure, per non
romperla con quel re, che parea disposto
a far guerra, ne permise l'estrazione,
assicurandosi coll'aiuto di Dio di vincere
anche i Persiani armati, se l'occasion
veniva. Della stessa ambasciata fa menzione
Eusebio <span class="fnote">[Euseb., in Vita Const., lib. 4, cap. 8.]</span>, siccome ancora della
suntuosità de' regali passati fra loro, e
della pace di nuovo assodata fra i due
imperii. Aggiugne che un motivo particolare
ebbe il piissimo Costantino di
mantener buona armonia con quel re,
perchè la religione di Cristo avea stese
le radici fino in Persia; ed egli, siccome
protettor d'essa, non volea che i
cristiani di quelle contrade restassero
esposti alla vendicativa barbarie del re
persiano. Anzi abbracciò egli questa
congiuntura per iscrivere a quel regnante
una lettera, a noi conservata da Eusebio
e da Teodoreto <span class="fnote">[Theodoretus, Hist., lib. 1, cap. 24.]</span>, in cui, dopo aver esaltata
la religion de' cristiani, come sola ragionevole
e protetta da Dio, raccomanda
a quel re i fedeli abitanti nel di lui regno.
Il Gotofredo <span class="fnote">[Gothofred., Chron. Cod. Theodos.]</span> e il padre Pagi <span class="fnote">[Pagius, Crit. Baron., ad hunc annum.]</span> mettono
sotto quest'anno lo studio di Costantino,
affinchè si distruggessero i templi
e gl'idoli più famosi del gentilesimo,
come si ricava da san Girolamo <span class="fnote">[Hieron., in Chronico.]</span> e da
altri antichi scrittori.
</p>

<p>
<span class="pagenum"><a name="Page_1201" id="Page_1201"></a>[1201]</span>
</p>

<hr />

<h2 class="hidden"><a name="CCCXXXIV" id="CCCXXXIV"></a>CCCXXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCCXXXIV</span>. Indizione <span class="scp">VII</span>.</td>
  </tr>
  <tr>
    <td><span class="sc">Silvestro</span> papa 21.</td>
  </tr>
  <tr>
    <td><span class="sc">Costantino</span> imperadore 28.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Lucio Ranio Aconzio Optato</span> e <span class="sc">Anicio
Paolino</span> juniore.
</p>

<p>
<i>Optato</i> e <i>Paolino</i> sono i cognomi
indubitati di questi due consoli. I loro
nomi son presi da iscrizioni riferite dal
Panvinio e Grutero, le quali non è ugualmente
certo che appartengano a questi
personaggi. Dal Catalogo del Cuspiniano
e Bucherio <span class="fnote">[Cuspinianus. Panvinius. Bucherius.]</span> abbiamo che nel dì 27
d'aprile del presente anno la prefettura
di Roma fu raccomandata ad <i>Anicio
Paolino</i>: sicchè, se regge il suddetto supposto,
egli fu nello stesso tempo ornato
delle due più illustri dignità di Roma.
Un'iscrizione del Panvinio <span class="fnote">[Panvinius, in Fast.]</span> parla di
tutte e due queste dignità, e il Tillemont <span class="fnote">[Tillemont, Mémoires des Emp.]</span>
l'adduce per pruova che Paolino
le esercitò nel medesimo tempo. Ma nelle
iscrizioni si solevano annoverar tutte
le dignità e gl'impieghi onorevoli dei
personaggi, loro addossati in varii tempi;
e però non è bastante quel marmo
a togliere ogni dubbio che Paolino in
quest'anno fosse console e prefetto di
Roma. Le leggi del Codice Teodosiano <span class="fnote">[Gothofred., Chron. Cod. Theod.]</span>
ci fan vedere Costantino Augusto,
nell'anno presente, ora in Costantinopoli,
ora in Singidone della Mesia, ed ora
in Naisso della Dacia. Diede egli nella
prima d'esse città una legge <span class="fnote">[L. 2, de Offic. Judic. omn.]</span> nel dì
26 di giugno in favor de' pupilli, delle
vedove, e d'altre miserabili persone, concedendo
loro il privilegio di non poter
essere tratte fuori del loro foro e paese,
quando abbiano liti, per farle litigare
nel tribunale supremo del principe; e
di poter esse all'incontro citare i loro
avversarii a quel tribunale. Con varie altre
leggi promosse il medesimo Augusto
<span class="pagenum"><a name="Page_1202" id="Page_1202"></a>[1202]</span>
l'ornamento della città di Costantinopoli,
col concedere dei privilegii agli architetti,
e l'abbondanza de' viveri con
proporne degli altri ai mercatanti. Noi
vedemmo di sopra all'anno 332 che trovandosi
i Sarmati in pericolo di soccombere
alla potenza de' Goti, ottennero
aiuto da Costantino, dalle cui armi entrate
nella Sarmazia furono que' Barbari
sonoramente battuti e sconfitti. Due parole
abbiamo dall'Anonimo Valesiano <span class="fnote">[Anonymus Valesianus.]</span>,
le quali sembrano significare, che per
aver egli dipoi trovati i medesimi Sarmati
di fede dubbiosa ed ingrati a' suoi
benefizii, anche contra di loro ebbe guerra,
e li vinse. Socrate <span class="fnote">[Socrat., lib. 1, cap. 18.]</span> chiaramente
attesta le vittorie da lui riportate, non
solo de' Goti, ma anche de' Sarmati,
senza che ne sappiamo di più, nè in qual
anno ciò succedesse. Truovansi perciò medaglie <span class="fnote">[Mediobarb., Numism. Imper.]</span>
d'esso Augusto, dove egli è
appellato VICTOR OMNIVM GENTIVM;
e in altre si legge: DEBELLATORI GENTIVM
BARBARARVM. Ora si vuol narrare
uno stravagante fatto che appartiene
all'anno presente, per attestato d'Idacio <span class="fnote">[Idacius, in Fastis.]</span>,
Eusebio <span class="fnote">[Euseb., in Vit. Const., lib. 4, cap. 6.]</span> ed altri <span class="fnote">[Hieron., in Chron.]</span>. Ossia che i
popoli suddetti della Sarmazia (oggidì
Polonia) avessero guerra solamente nell'anno
332 coi Goti, poi debellati dalle
armi di Costantino; o pure, come par
più probabile, che si riaccendesse un'altra
volta quel fuoco; certo è che, sentendosi
eglino debili di forze contra di
sì potenti avversarii, misero l'armi in
mano ai loro servi, cioè ai loro schiavi,
e data coll'aiuto d'essi una rotta ai nemici,
rimasero liberi da quella vessazione
e pericolo. Ma che? Uno di gran lunga
peggiore se ne suscitò in casa loro.
Uso fu de' Greci, Romani e Barbari
stessi di non ammettere alla milizia se
non persone libere, e di non dar l'armi
giammai agli schiavi, per timore che
<span class="pagenum"><a name="Page_1203" id="Page_1203"></a>[1203]</span>
costoro dipoi non insolentissero e scuotessero
il giogo; e tanto più perchè il
numero degli schiavi ordinariamente era
sterminato negli antichi tempi presso
d'ogni nazione. Se i Romani in qualche
gravissimo bisogno di gente si vollero
valer degli schiavi, lor diedero prima
la libertà. Non dovettero i signori sarmati
usar tutta la convenevol precauzione
in tal congiuntura. Insuperbiti i
loro servi, e conosciuta la propria forza,
rivolsero in fatti da lì a non molto
l'armi contra de' proprii padroni;
e questi, non potendo resistere, furono
astretti a prendere la fuga, ed a lasciar
tutto in potere di chi dianzi loro
ubbidiva. San Girolamo <span class="fnote">[Hieron., in Chronico.]</span> ed Ammiano <span class="fnote">[Ammian., Histor., lib. 17 et 19.]</span>
danno il nome di Limiganti a quei
servi, e a' lor padroni quello di Arcaraganti.
Ebbero questi ultimi ricorso allo
Augusto Costantino, il quale benignamente
gli accolse ne' suoi Stati. Per attestato
dell'Anonimo Valesiano <span class="fnote">[Anonymus Valesianus.]</span>, erano più
di trecento mila persone tra grandi e
piccioli dell'uno e dell'altro sesso. Costantino
arrolò nella milizia i più robusti:
il rimanente fu da lui compartito per
varii paesi, cioè per la Tracia, Scitia (cioè
la Tartaria minore), Macedonia ed Italia,
con dar loro terreni da coltivare. Altri
di que' Sarmati liberi, per testimonianza
d'Ammiano, si ricoverarono nel paese
dei Victobali; e solamente nell'anno 358
furono rimessi dai Romani in possesso
del loro paese.
</p>

<hr />

<h2 class="hidden"><a name="CCCXXXV" id="CCCXXXV"></a>CCCXXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCCXXXV</span>. Indizione <span class="scp">VIII</span>.</td>
  </tr>
  <tr>
    <td><span class="sc">Silvestro</span> papa 22.</td>
  </tr>
  <tr>
    <td><span class="sc">Costantino</span> imperadore 29.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Giulio Costanzo</span> e <span class="sc">Ceionio Rufio
Albino</span>.
</p>

<p>
Fratello di Costantino Augusto, ma
da altra madre nato, cioè da Teodora
figliastra di Massimiano Erculio, fu questo
<span class="pagenum"><a name="Page_1204" id="Page_1204"></a>[1204]</span>
<i>Giulio Costanzo</i> console. Oltre allo
onore del consolato, ebbe egli anche la
eminente dignità di patrizio, il titolo di
nobilissimo, e la facoltà di portar la veste
rossa orlata d'oro <span class="fnote">[Zosimus, lib. 2, cap. 39.]</span>. La cognizion
di questo personaggio importa molto alla
storia, perchè noi troveremo <i>Gallo
Cesare</i> a lui nato dalla prima moglie, e
<i>Giuliano</i>, a lui procreato da Basilina sua
seconda moglie, Giuliano, dissi, che arrivò
poi ad essere imperadore, ma d'infame
memoria per la sua apostasia. Il
secondo console, cioè <i>Ceionio Rufio Albino</i>,
era figliuolo di Rufio Volusiano,
stato due volte console, come apparisce
da un'antica iscrizione <span class="fnote">[Panvin., in Fast. Gruterus, in Thesaur.
Inscript. Reland., in Fast.]</span>. Dal Catalogo <span class="fnote">[Cuspin. Bucher., de Cyclo.]</span>
del Cuspiniano e del Bucherio si
ricava che a lui stesso nel dì 30 di dicembre
dell'anno presente fu conferita
la prefettura di Roma, nella quale egli
continuò per tutto l'anno seguente. Entrava
l'Augusto Costantino nel dì 25 di
luglio del presente anno nell'anno trentesimo
del suo regno, o imperio <i>cesareo</i>.
Il padre Pagi <span class="fnote">[Pagius, Crit. Baron.]</span> pretende che questi
fossero i tricennali dell'imperio <i>augustale</i>
di Costantino, e che da lui nell'anno
precedente fossero stati celebrati quei
del cesareo. Ma, secondo i miei conti,
avendo egli veramente preso il titolo di
Augusto nell'anno di Cristo 307, non
poteva aver principio nell'anno presente
il trentesimo dell'augustale imperio. Nè
può stare che egli nel precedente anno
celebrasse i tricennali del regno cesareo,
perchè nell'anno 305 non fu, per quanto
abbiam detto, dichiarato Cesare, ma
solamente nel 306. Comunque sia con
grande magnificenza <span class="fnote">[Idacius, in Fastis. Chronic. Alexandr.]</span> e con una non
minor divozione e pietà solennizzò Costantino
questa festa, giacchè, fuorchè
a Cesare Augusto, a niun altro degli imperadori
era riuscito di giugnere così
avanti nel godimento del regno. Perciò
<span class="pagenum"><a name="Page_1205" id="Page_1205"></a>[1205]</span>
umili azioni di grazie rendè all'Altissimo <span class="fnote">[Euseb., in Vita Constantin., lib. 4, cap. 40.]</span>;
ed in questo medesimo anno
fece la dedicazione dell'insigne chiesa
della Resurrezione ch'egli avea fatto
fabbricare in Gerusalemme. Ma che? La
stessa pietà di sì glorioso Augusto incorse
in questi medesimi tempi in una
gravissima macchia, di cui parla diffusamente
la storia ecclesiastica, e che a
me basta di accennare in poche parole.
Più che mai si trovava sconvolta la
Chiesa di Dio per l'eresia d'Ario, e per
la prepotenza de' suoi partigiani e protettori.
Costantino, per mettere fine a
tanti torbidi, ordinò nel presente anno
che si tenessero <span class="fnote">[Baron., Annal. Eccl. Collectio Concilior.
Labbe, Fleury, et alii.]</span> due concilii, l'uno
in Tiro, e l'altro in Gerusalemme. La
intenzione sua si può credere che fosse
buona; ma non badò egli d'aver presso
di sè lo scaltro Eusebio vescovo di Nicomedia,
ed altri o segreti o palesi campioni
d'Ario, che s'abusavano della di
lui confidenza ed autorità in favore di
quell'eresiarca, e in pregiudizio della
dottrina della Chiesa cattolica e del
santo concilio di Nicea. Avvenne dunque
che nel concilio di Tiro, Atanasio, insigne
e santo vescovo d'Alessandria, scudo
de' cattolici, fu deposto, e in quello
di Gerusalemme Ario ed i suoi seguaci
furono ammessi alla comunion
della Chiesa cattolica; tutti passi che
offuscarono non poco la gloria di Costantino
sulla terra, e che abbisognarono
della misericordia di Dio per lui nell'altra
vita. Portatosi a dimandargli giustizia
sant'Atanasio, in vece di ottenerla,
fu relegato nelle Gallie. Altra novità
nell'anno presente, novità pregiudiziale
alla sua politica, fece l'Augusto Costantino;
perchè, non contento di aver dichiarati
<i>Cesari</i> i suoi tre figliuoli, cioè
<i>Costantino</i>, <i>Costanzo</i> e <i>Costante</i> <span class="fnote">[Idacius, in Fastis. Chronicon Alexandr.
Hieron., in Chron.]</span>: nel
settembre di quest'anno conferì il medesimo
titolo di <i>Cesare</i> e di principe della
<span class="pagenum"><a name="Page_1206" id="Page_1206"></a>[1206]</span>
gioventù a <i>Flavio Giulio Delmazio</i> suo
nipote, perchè figliuolo di Delmazio suo
fratello. Un altro nipote, nato dal medesimo
suo fratello, avea Costantino, per
nome <i>Flavio Claudio Annibaliano</i>. Il creò
re del Ponto, della Cappadocia e dell'Armenia
minore. Per attestato ancora dell'Anonimo
Valesiano <span class="fnote">[Anonymus Vales.]</span>, gli diede in
moglie <i>Costantina</i> o sia <i>Costanziana</i> sua
figlia, decorata del titolo d'Augusta. Disavvedutamente
con questi atti di munificenza,
lodevoli per altro in sè stessi,
trattandosi di esaltare parenti suoi sì
stretti, non badò il saggio Augusto che
egli seminava le discordie fra i proprii
figliuoli e i lor cugini. Non andrà molto
che ce ne accorgeremo. Benchè sia incerto
il tempo, in cui ad un certo <i>Calocero</i>,
uomo vilissimo, saltò in capo la
follia di farsi imperadore, pure non è
fuor di proposito il darne qui un barlume
di conoscenza (che di più egli non
meritava), giacchè san Girolamo <span class="fnote">[Hieronymus, in Chronico.]</span> e
Teofane <span class="fnote">[Theophan., Chronographia.]</span> ne parlano all'anno 29 di
Costantino. Costui pare che occupasse
l'isola di Cipri; ma un fuoco di paglia
fu questo: dall'armi imperiali egli restò
in breve oppresso, e condannato ai supplizii
degli schiavi ed assassini. Recitò
Eusebio vescovo di Cesarea nel settembre
di quest'anno in Costantinopoli quel
panegirico <span class="fnote">[Euseb., in Vita Constant., lib. 4]</span> che di lui abbiamo in
onore di Costantino Augusto. E nell'ultimo
dì parimente dell'anno presente
passò a miglior vita san <i>Silvestro papa</i> <span class="fnote">[Anastas. Bibliothec.]</span>,
pontefice gloriosissimo, perchè a' suoi
tempi, ed anche, siccome possiam conghietturare,
per cura sua, si vide trionfar
la croce di Cristo nel cuore di Costantino,
ed alzar bandiera la religion
cristiana sopra l'antica superstizione di
Roma pagana; di Roma, dico, dove tanti
insigni templi sotto di lui si cominciarono
a dedicare al vero Dio, siccome
può vedersi nella storia ecclesiastica.
</p>

<p>
<span class="pagenum"><a name="Page_1207" id="Page_1207"></a>[1207]</span>
</p>

<hr />

<h2 class="hidden"><a name="CCCXXXVI" id="CCCXXXVI"></a>CCCXXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="sc">Cristo</span> <span class="scp">CCCXXXVI</span>. Indizione <span class="scp">IX</span>.</td>
  </tr>
  <tr>
    <td><span class="sc">Marco</span> papa 1.</td>
  </tr>
  <tr>
    <td><span class="sc">Costantino</span> imperadore 30.</td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Popilio Nepoziano</span> e
<span class="sc">Facondo</span>.
</p>

<p>
Benchè i fasti e le leggi non ci porgano
se non il cognome del primo console,
cioè <i>Nepoziano</i>, pure difficilmente
si fallerà in credere ch'egli fosse quel
<i>Flavio Popilio Nepoziano</i>, a cui fu madre
<i>Eutropia</i> sorella di Costantino Augusto.
Noi torneremo a vedere questo personaggio,
all'anno 350, proclamato imperadore,
ma imperadore di poca durata. Seguitò
ancora in quest'anno <i>Rufio Albino</i> ad
esercitare la prefettura di Roma. In luogo
del defunto s. Silvestro fu creato romano
pontefice <span class="fnote">[Anastas., in Bibl. sive Chron. Damasi.]</span> <i>Marco</i> nel gennaio dell'anno
presente. Cosa alquanto pellegrina
può parere a talun il vederlo appellato
solamente <i>Marco</i>, perchè questo era un
solo prenome; e non già un nome o
cognome de' Romani. Ma s. Marco evangelista
avea fatto divenir nome questo
prenome, per tacere altri esempli. Non
durò più di otto mesi e venti giorni la
vita di esso pontefice, registrato dipoi
nel catalogo de' santi. Fu di parere il
cardinal Baronio <span class="fnote">[Baron., in Annal.]</span> che <i>Giulio</i> a lui
succedesse nella cattedra di san Pietro
sul fine d'ottobre; ma il padre Pagi <span class="fnote">[Pagius, Crit. Baron.]</span>,
fondato nella Cronica di Damaso, differisce
la di lui esaltazione sino al febbraio
del susseguente anno, senza apparire il
perchè in questi pacifici tempi restasse
vacante per tanto tempo la sedia di san
Pietro. Appartengono a quest'anno le
prime nozze di <i>Costanzo Cesare</i>, secondo
figliuolo dell'imperadore <span class="fnote">[Euseb., in Vita Constant., lib. 4, cap. 49.]</span>, celebrate
con gran pompa dalla corte: nella qual
congiuntura l'Augusto suo padre distribuì
ai popoli e alle città moltissimi doni.
<span class="pagenum"><a name="Page_1208" id="Page_1208"></a>[1208]</span>
Il Du-Cange <span class="fnote">[Du-Cange, Hist. Byz.]</span> inclinò a credere che
questa prima moglie di Costanzo (perchè
n'ebbe più d'una) fosse figliuola di
Giulio Costanzo, cioè d'un fratello di
esso Costantino Augusto e di Galla; ma
resta tuttavia scuro questo punto. Una
solenne ambasciata dall'India circa questi
medesimi tempi venne a trovar Costantino,
portandogli in dono delle gemme
preziose, e delle stravaganti bestie
di que' paesi sconosciute presso i Romani.
Aggiugne Eusebio, che i re e i popoli
dell'India in certa maniera si suggettarono
alla signoria di Costantino,
con riconoscerlo per loro imperadore
e re, alzando in onore di lui statue ed
immagini. Si potrebbe dubitare se Eusebio
in questo sito la facesse più da
oratore o poeta, che da storico. Volle
dopo le nozze di Costanzo, e conseguentemente
nel presente anno, e non già
nel precedente, come fu d'avviso il Tillemont <span class="fnote">[Tillemont, Mémoires des Empereurs.]</span>,
l'Augusto Costantino provvedere
alla succession de' figliuoli, forse
perchè qualche incomodo della sanità
gli faceva già presentire non lontano il
fin de' suoi giorni; nè i saggi aspettano
a regolar le loro faccende allorchè la
morte picchia alla porta. Divise dunque
l'imperio fra i suoi tre figliuoli e due
nipoti nella seguente maniera. Al primogenito
suo <i>Costantino</i>, già ammogliato,
ma senza sapersi con chi, lasciò tutto
il paese che è di là dalle Alpi, ed era
stato della giurisdizion di suo padre, cioè
tutte le Gallie coll'Alpi Cozie, le Spagne
colla Mauritania Tingitana e la Bretagna,
porzione che oggidì forma tre potenti
e fioriti regni. A questo principe,
abitante allora in Treveri, fece ricorso
l'esiliato sant'Atanasio, e ne fu ben ricevuto.
A <i>Costanzo</i> secondogenito assegnò
il padre tutto l'Oriente coll'Egitto, a
riserva della porzione che già dissi data
ad <i>Annibaliano</i> suo nipote. Pretese l'Apostata
Giuliano <span class="fnote">[Julian., Orat. III.]</span> che per favore particolare
<span class="pagenum"><a name="Page_1209" id="Page_1209"></a>[1209]</span>
Costantino concedesse le provincie
d'Oriente a Costanzo, perchè più
degli altri l'amava a cagion della sua
sommessione e compiacenza. A <i>Costante</i>
terzogenito fu assegnata <span class="fnote">[Anonym. Valesianus. Zonaras, in Ann.
Aurelius Victor, in Epitome.]</span> l'Italia, l'Africa
e l'Illirico: vasta porzione anche
essa, perchè si stendeva per tutta la
Pannonia, per le Mesie, Dacia, Grecia,
Macedonia, ed altri paesi già attinenti
all'Illirico, e verisimilmente abbracciava
anche il Norico e le Rezie. Il Valesio e
il Tillemont, correggendo un passo di
Aurelio Vittore, con leggere <i>Delmatio</i> in
vece di <i>Delmatiam</i>, pretendono che Costantino
lasciasse la Tracia, la Macedonia
e l'Acaia, cioè la Grecia, a <i>Delmazio</i>
suo nipote. Ma non è da credere che
Costantino della sua diletta città di Costantinopoli
volesse privare i suoi figliuoli,
e darla al nipote con dote tanto inferiore
di paese annesso. O non s'ha
dunque da emendare il passo di Vittore
che attribuisce a <i>Costante</i> l'Illirico, la
Italia, la Tracia, la Macedonia e la Grecia;
o, quando pur si voglia fallato il suo
testo, si dee stare con Zonara <span class="fnote">[Zonaras, in Annal.]</span>, il
quale chiaramente scrive che a <i>Costante</i>
toccò, oltre all'Oriente, anche la Tracia
colla città del padre, cioè con Costantinopoli.
E a farci credere che così fosse,
concorre quanto poco fa dicemmo della
parzialità a lui mostrata dal padre Augusto.
Quanto a <i>Delmazio</i>, altra parte, a
mio credere, non fu assegnata che la
<i>Ripa Gotica</i>, come ha l'Anonimo Valesiano <span class="fnote">[Anonym. Vales.]</span>,
cioè verisimilmente la Dacia
nuova, o pur la Mesia inferiore. Di qual
parte divenisse o restasse signore <i>Annibaliano</i>
con titolo di re, già s'è detto
all'anno precedente. Ed ecco il romano
imperio trinciato in tante parti, e con tal
divisione infievolito in maniera da prepararsi
alla rovina; ma Diocleziano avea
già somministrato a Costantino questo
modello, e Costantino dovette anch'egli
<span class="pagenum"><a name="Page_1210" id="Page_1210"></a>[1210]</span>
figurarsi meglio assicurata la sussistenza
di questi regni con provvederli di principi,
de' quali cadauno dal suo canto
gareggerebbe per difendere dai Barbari
la sua porzione, senza prevedere o
sospettar egli che l'ambizione e gelosia
potesse poi con tutta facilità attizzar la
discordia fra tanti principi, ed anche fra
gli stessi fratelli.
</p>

<hr />

<h2 class="hidden"><a name="CCCXXXVII" id="CCCXXXVII"></a>CCCXXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 40%">&nbsp;</td>
    <td style="width: 20%">&nbsp;</td>
  </tr>
  <tr>
    <td class="br" rowspan="5">Anno di</td>
    <td colspan="2"><span class="sc">Cristo</span> <span class="scp">CCCXXXVII</span>. Indizione <span class="scp">X</span>.</td>
  </tr>
  <tr>
    <td colspan="2"><span class="sc">Giulio</span> papa 1.</td>
  </tr>
  <tr>
    <td><span class="sc">Costantino</span> juniore</td><td rowspan="3" class="bl">imp.1.</td>
  </tr>
  <tr>
    <td><span class="sc">Costanzo</span> e</td>
  </tr>
  <tr>
    <td><span class="sc">Costante</span></td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Feliciano</span> e <span class="sc">Tiberio Fabio Tiziano</span>.
</p>

<p>
Certo è il cognome del secondo console,
cioè di <i>Tiziano</i>, non egualmente
è sembrato tale il suo nome e prenome
a cagion dei dubbii mossi al consolato
dell'anno 391, siccome vedremo. Nel
dì 10 di marzo a Rufio Albino succedette
nella dignità di prefetto di Roma
<i>Valerio Procolo</i>. La saviezza con cui
Costantino reggeva i suoi popoli, la sterminata
sua potenza, e il credito con
tante vittorie acquistato, aveano per più
anni tenuto in dovere i Barbari e fatta
godere a tutte le parti del romano imperio
un'invidiabil pace: quando eccoli
dare all'armi i Persiani, e muover guerra
al romano imperio. Un racconto di Cedreno <span class="fnote">[Cedren., in Histor.]</span>,
a cui il Valesio <span class="fnote">[Valesius, in Annot. ad Ammian., lib. 25,
cap. 4.]</span> prestò fede,
fa originata questa rottura de' Persiani
coi Romani dopo una pace per circa
quaranta anni durata fra loro, da un
certo <i>Metrodoro</i>, filosofo persiano, il
quale, adunata gran copia di pietre preziose
nell'India, parte da lui rubate e
parte a lui consegnate da un re indiano
da portare in suo nome all'Augusto
Costantino, venne veramente a trovar
l'imperadore, a cui diede le gioie, ma
senza far parola del re donatore, con
<span class="pagenum"><a name="Page_1211" id="Page_1211"></a>[1211]</span>
aggiugnere ancora di avergliene consegnata
quel re un'altra gran quantità, ma
che, in passando per la Persia, erano
state occupate da quel re Sapore II. Perchè
Costantino ne fece delle istanze ad
esso re con assai altura, e non ne ricevè
risposta, si allumò la guerra fra loro.
Altre particolarità aggiunte da esso Cedreno
a una tal relazione da niuno degli
antichi conosciute, han ciera di favole,
delle quali per altro è fecondo quello
scrittore troppo lontano dai tempi di Costantino.
Tuttavia Ammiano <span class="fnote">[Ammianus, lib. 25, cap. 4.]</span> ha qualche
cosa di questo Metrodoro, con dire
che Costanzo, e non già Costantino, badando
alle bugie di Metrodoro, fu istigato
a far guerra ai Persiani. Intanto a noi
gioverà l'attenerci ad autori più classici,
cioè ad Eusebio <span class="fnote">[Euseb., in Vita Constantini, lib. 4, cap. 56.]</span>, Libanio <span class="fnote">[Liban., Orat. III.]</span> ed Aurelio
Vittore <span class="fnote">[Aurelius Victor, de Caesarib.]</span>. Vanno essi d'accordo
in dire che il re di Persia, Sapore, da
gran tempo faceva de' preparamenti per
muovere guerra al romano imperio. Allorchè
ebbe disposto tutto, inviò ambasciatori
a Costantino, ridomandando gli
Stati che una volta appartenevano alla
corona persiana. La risposta di Costantino
fu che verrebbe egli in persona ad
informarlo de' suoi sentimenti; ed in
fatti allestite armi e milizie, chiamate in
gran copia da tutte le parti del suo imperio,
con vigore si preparò per questa
importante spedizione. Un così potente
armamento d'un imperadore avvezzo
alle vittorie fece calar ben tosto gli orgogliosi
spiriti del re persiano, le cui
armate aveano già dato principio alle
scorrerie nella Mesopotamia, di modo
che spedì nuovi ambasciatori a Costantino
per trattar di pace. Eusebio <span class="fnote">[Euseb., in Vita Constantini, cap. 57.]</span> qui
più degli altri merita fede, e ci assicura
che l'ottennero; laddove Rufo Festo <span class="fnote">[Rufus Festus, in Breviar.]</span>
e l'Anonimo Valesiano <span class="fnote">[Anonym. Valesianus. Libanius. Julianus.]</span>, Libanio e
<span class="pagenum"><a name="Page_1212" id="Page_1212"></a>[1212]</span>
Giuliano l'Apostata pretendono che Costantino
continuasse i preparamenti militari
per la guerra; e noi vedremo che
Costanzo suo figliuolo fu da lì a non
molto alle mani col re di Persia. Tuttavia
Ammiano è di parere che Costanzo, e
non già i Persiani, quegli fu che volle
rompere, sedotto, siccome già accennammo,
dal suddetto Metrodoro.
</p>

<p>
Avea l'Augusto Costantino goduta
in addietro una prosperosa sanità, accompagnata
con gran vigore di corpo e
d'animo <span class="fnote">[Euseb., in Vita Constantini, lib. 4, cap. 53.]</span>, ed era già pervenuto al
principio dell'anno sessantesimo terzo
di sua età. Ma convien credere che anche
nel precedente anno qualche interna
debolezza o malore più vivamente che
mai il facesse accorto dell'inevitabile
nostra mortalità. Però, siccome dicemmo,
assettò gl'interessi domestici; più
che mai si applicò alle opere di pietà;
fece fabbricare il sepolcro suo presso il
magnifico tempio degli Apostoli, eretto
e dedicato da lui in Costantinopoli, e
spesso trattava dell'immortalità dell'anima,
insegnata dalla religion di Cristo
e dalla migliore filosofia. Ora, dopo aver
egli con gran divozione celebrato il
giorno santo della Pasqua, cominciò a
sentir de' più gravi sconcerti nella sanità,
e si portò ai bagni, ma senza provarne
profitto. Venuto che fu ad Elenopoli,
si aggravò il suo male; ed allora, conoscendo
approssimarsi ormai il fine dei
suoi giorni <span class="fnote">[Euseb., ibid., cap. 61.]</span>, con tutta umiltà confessò
i suoi peccati in quella chiesa, e fece
istanza ai vescovi dimoranti nella sua
corte di ricevere il sacro battesimo, differito
da lui fin qui, secondo l'uso od
abuso d'alcuni in que' tempi, per cancellare
e purgare prima di morire in un
punto solo tutti i peccati della vita passata
coll'efficacia di quel sacramento.
Questa funzione fu celebrata poco appresso,
essendo egli passato da una sua
villa presso di Nicomedia <span class="fnote">[Hieron., in Chron.]</span>; e chi il
<span class="pagenum"><a name="Page_1213" id="Page_1213"></a>[1213]</span>
battezzò, fu Eusebio vescovo di quella
città, uomo per altro screditato per la
sua aderenza agli errori d'Ario. Non
v'ha oggidì persona alquanto applicata
all'erudizione che non conosca essere
stato conferito il battesimo a questo celebre
imperadore, e primo fra gl'imperadori
cristiani, non già in Roma per mano
di san Silvestro papa nell'anno 324, come
ne' secoli dell'ignoranza le leggende favolose
fecero credere, ma bensì nell'anno
presente in Nicomedia sul fine della di
lui vita. Se altro testimonio che Eusebio
Cesariense non avessimo di questo fatto,
potrebbesi forse dubitare della di lui
fede, perchè vescovo almen sospetto di
aver favorito il partito dell'eresiarca
Ario, contuttochè non sia mai probabile
che scrittore sì riguardevole volesse e
potesse spacciare un fatto, che così agevolmente
si sarebbe potuto con sua vergogna
smentire, qualora fosse pubblicamente
seguito in Roma tanti anni prima
il battesimo d'esso Augusto. Ma il punto
sta, che con Eusebio, in raccontar questo
fatto, s'accordano il santo vescovo <span class="fnote">[Ambrosius. Hieronym. Socrates. Sozomenus.
Theodoret. Evagrius. Chron. Alexandrinum.]</span>
Ambrosio, san Girolamo e tanti vescovi
del concilio di Rimini nell'anno di Cristo
359; e Socrate, Sozomeno, Teodoreto,
Evagrio e la Cronica Alessandrina.
Non ne cito i passi, potendo il lettore
informarsi meglio di questo da chi <i>ex
professo</i> ha ventilata cotal quistione.
Posto poi il battesimo così tardi ricevuto
da Costantino, per cui egli cominciò
veramente a chiamarsi cristiano, e ad
essere partecipe dei divini misteri <span class="fnote">[Valesius, Adnot. ad Euseb. Tillemont, Mémoires
des Emper.]</span>;
s'è cercato se Costantino fosse almeno
in addietro nel numero de' catecumeni,
nè si son trovati bastanti lumi per decidere
questo punto. Quel che è certo, da
gran tempo l'impareggiabil Augusto,
con aver abiurato l'empio culto degli
idoli, era cristiano in suo cuore, e adorava
Gesù Cristo, e promoveva a tutto
<span class="pagenum"><a name="Page_1214" id="Page_1214"></a>[1214]</span>
suo potere gl'interessi della sua santa
religione, benchè non si sottomettesse
per anche al giogo soave del Vangelo, e
all'obbrobrio della Croce; e si sa che
egli superava col suo zelo e colla sua
divozione anche molti veterani nella
scuola del Crocifisso. Dopo il battesimo,
che il piissimo Augusto ricevè con gran
compunzione ed ilarità insieme d'animo
al veder quelle sacre cerimonie,
vesti l'abito bianco, e diedesi a far varii
regolamenti, l'uno dei quali fu il richiamar
dall'esilio sant'Atanasio <span class="fnote">[Athan., Apolog. II.]</span>, e, secondo
tutte le apparenze, anche gli altri
vescovi banditi. Confermò ancora nel
testamento la division fatta degli Stati
ne' suoi figliuoli, con chiamare a sè,
come più vicino, Costanzo, il quale non
giunse a tempo di vederlo vivo.
</p>

<p>
Nella sacra festa adunque della Pentecoste,
caduta in quest'anno nel dì 22
di maggio, fu chiamato, come si può
credere, alla gloria de' beati questo insigne
imperadore, in età di sessantatrè
anni e tre mesi, per quanto si deduce
con varie conghietture dagli antichi
scrittori <span class="fnote">[Euseb., in Vit. Const. Socrates, in Histor.
Eccl. Idacius, in Fastis. Cron. Alexandr.]</span>, correndo l'anno trentunesimo,
dacchè egli fu creato Cesare. Nè
sussiste che egli nell'ultimo della vita
inclinasse agli errori d'Ario, come si
lasciò scappar dalla penna san Girolamo <span class="fnote">[Hieron., in Chronico.]</span>,
avendo assai fatto conoscere
alcuni letterati ch'egli morì nella credenza
e comunione della Chiesa cattolica:
al che certamente nulla pregiudicò
l'avergli Eusebio di Nicomedia somministrato
il battesimo, la cui virtù non
dipende dal ministro. Fu il corpo del
defunto Augusto <span class="fnote">[Theodoretus, Histor., lib. 1, cap. 34.]</span> con lugubre pompa
portalo a Costantinopoli, accompagnato
da tutta l'armata di quelle parti; ed
esposto nella gran sala del palazzo, parata
a lutto, e illuminata da assaissimi
doppieri su candellieri d'oro, quivi restò,
<span class="pagenum"><a name="Page_1215" id="Page_1215"></a>[1215]</span>
finchè arrivato dalla Soria Costanzo di
lui figliuolo, solennemente lo condusse
al sepolcro, ch'egli stesso s'era preparato,
e che fu posto alla porta del tempio
de' santi Apostoli in Costantinopoli.
Incredibile ed universale fu il dolore <span class="fnote">[Euseb., in Vita Constant., lib. 4, cap. 69.]</span>
dei popoli per la perdita di questo incomparabile
imperadore; e spezialmente il
senato e popolo romano <span class="fnote">[Aurel. Vict., de Caesarib.]</span> se ne afflisse,
riflettendo che egli coll'armi, colle leggi
e colla clemenza avea, per così dire, fatta
rinascere Roma, e procacciata con tanta
cura in addietro una mirabil tranquillità
di pace al suo imperio. Perciò furono in
essa Roma sospesi tutti gli spettacoli ed
altri divertimenti; si serrarono i bagni,
e con alte grida il popolo fece istanza
che il di lui corpo venisse trasportato
colà, con provar poscia estremo dolore,
allorchè intese data ad esso sepoltura in
Costantinopoli. I pagani stessi <span class="fnote">[Eutrop., in Brev.]</span>, secondo
il sacrilego loro stile, ne fecero un
dio, come eziandio si raccoglie da varie
medaglie <span class="fnote">[Mediobarb., Numismat. Imper.]</span>, onore certamente detestato
da quella grande anima che adorò il solo
vero Dio in vita, e dopo morte possiam
credere che passasse a godere i premii
riserbati ai buoni in un regno più stabile
e migliore. Il titolo di <i>Grande</i>, che noi
comunemente diamo a Costantino, parve
poco ai popoli, anche vivente lui; e
però gli diedero quel di <i>Massimo</i>, che
s'incontra nelle suddette medaglie e nelle
iscrizioni. Ed, in vero, per quanto ebbe
a confessare lo stesso Eutropio <span class="fnote">[Eutrop., in Brev.]</span>, benchè
scrittore pagano, innumerabili pregi
di corpo e d'animo, e una rara fortuna
concorsero a formare di lui uno dei
maggiori eroi dell'antichità. Videsi ritornato
dal valore delle sue armi sotto
un solo capo il romano imperio; cessarono
pel suo saggio e clemente governo
i gravissimi mali e disordini internamente
patiti sotto i precedenti cattivi Augusti;
<span class="pagenum"><a name="Page_1216" id="Page_1216"></a>[1216]</span>
e calato l'orgoglio alle nazioni barbare,
niuna d'esse inferiva più molestia alcuna
alle provincie romane, per timore di
questo invitto Augusto. Ma la principal
gloria di Costantino fu, e sempre sarà
presso di noi cristiani, l'esser egli stato
il primo ad abbandonare il culto degli
idoli con abbracciare la vera religione
di Cristo; e non solo di aver profittato
per sè stesso di questa luce, ma d'essersi
studiato a tutto potere di dilatarla pel
vasto suo imperio, senza nondimeno
forzare le coscienze altrui: studio che,
secondato da' suoi successori, giunse in
fine ad atterrar affatto il paganesimo, e
a far solamente regnare la Croce per
tutte le provincie romane. Quanto egli
operasse, affinchè ciascuno aprisse gli
occhi al lume del Vangelo, quante chiese
egli fabbricasse, quanti templi famosi della
idolatria distruggesse, e tanti altri saggi
della sua umiltà e pietà, all'istituto mio
non convien di riferire, rimettendo io il
lettore, desideroso di chiarirsene, alla
Vita di lui scritta da Eusebio, e alla storia
ecclesiastica. Ma non posso tacere
che, per attestato del medesimo storico <span class="fnote">[Euseb., in Vit. Const., lib. 4, cap. 23 et 25.]</span>,
lo zelo di Costantino giunse a proibire
l'esterno culto degl'idoli, e a far chiudere
le porte de' loro templi, e a vietare
i sagrifizii, l'aruspicina e varie altre superstizioni
del gentilesimo. Che s'egli
non potè sradicar tutto, il potente crollo
nondimeno che gli diede, servì ai successori
suoi Augusti di campo per compiere
quella grande impresa. Per questo la
memoria di Costantino si rendè venerabile
per tutta la Chiesa, e tanto innanzi
andò presso i Greci la stima di questo
imperadore, che ne fecero un santo, e
ne celebrano tuttavia la festa. Anzi nello
Occidente stesso non sono mancate chiese
che han fatto altrettanto, e scrittori
che han compilata la Vita di <i>san Costantino</i>
il Grande.
</p>

<p>
Ma qui si vuol avvertire i lettori,
che quantunque riguardevoli sieno stati
i meriti di questo glorioso imperadore;
<span class="pagenum"><a name="Page_1217" id="Page_1217"></a>[1217]</span>
tuttavia, se noi prendiamo nella sua vera
significazione il titolo di <i>santo</i>, indicante
il complesso d'ogni virtù cristiana, e
l'essere affatto privo di vizii e di sostanziali
difetti: ben lontano fu Costantino
dal conseguir sì decoroso titolo, che la
sola pia adulazione de' secoli barbari a
lui contribuì. Imperciocchè, a guisa di
tanti altri principi che grandi sono appellati,
non mancarono in lui varii difetti,
che ebbero bisogno di misericordia
presso Dio, e di scusa presso i mortali.
Non son già qui sì facilmente da credere
tanti biasimi a lui dati da Giuliano Apostata,
e massimamente da Zosimo, il
qual ultimo fece quanto sforzo potè per
isminuire o denigrar la fama di Costantino.
Scrittori tali, perchè ostinati nel
paganesimo, maraviglia non è se sparlassero
d'un imperadore che, quanto potè,
diroccò il regno della lor superstizione.
Ora tanto Giuliano <span class="fnote">[Julian., Oratione VII.]</span> che Aurelio Vittore <span class="fnote">[Aurel. Victor, in Epitome.]</span>
ed Eutropio <span class="fnote">[Eutropius, in Breviar.]</span> ci rappresentano
Costantino, non solo avidissimo della
gloria (passione per altro che in sè merita
scusa, per non dire anche lode, qualora
è di stimolo alle sole belle opere),
ma ancora pieno d'ambizione, avendo
egli cercato sempre d'ingrandirsi, senza
mettersi pensiero se per vie giuste od
ingiuste. Ma chi vuol male, tutte le altrui
opere interpreta in sinistro. Gli attribuiscono
ancora <span class="fnote">[Aurelius Victor, in Epitome.]</span> un eccesso di lusso
nell'ornamento del suo corpo, per aver
portato, ed anche continuamente, il diadema;
dal che si guardarono i suoi predecessori:
accusa nondimeno di poco
momento, perchè ai monarchi non è
disdetto il sostenere la propria maestà
colla magnificenza esteriore, purchè non
giungano, come facea Diocleziano, a
farsi trattare da iddii. Che poi Costantino
negli ultimi suoi anni si desse ad una
vita voluttuosa, amando i piaceri e gli
<span class="pagenum"><a name="Page_1218" id="Page_1218"></a>[1218]</span>
spettacoli, lo scrissero bensì Giuliano <span class="fnote">[Julian., de Caesarib.]</span>
e Zosimo <span class="fnote">[Zosimus, lib. 2, cap. 32.]</span>; ma lo stesso Aurelio Vittore <span class="fnote">[Aurelius Victor, in Epitome.]</span>
e Libanio <span class="fnote">[Liban., Or. III.]</span>, amendue gentili,
difendono qui la di lui memoria, con dire
ch'egli continuamente leggeva, scriveva,
meditavo, ascoltava le ambascerie
e le querele delle provincie; e molto più
parla esso Libanio delle continue di lui
occupazioni per promuovere il pubblico
bene; nè alcuno certamente mai fu che
potesse imputargli l'aver trasgredite le
leggi della continenza, nè commessi eccessi
di gola. Se vero poi fosse che Costantino,
come vuol Zosimo <span class="fnote">[Zosimus, lib. 2, cap. 38]</span>, e si ricava
anche da Aurelio Vittore, dall'una
parte scorticava i popoli colle imposte e
coi tributi, e dall'altra scialacquava i
tesori in fabbriche e in arricchir persone
inutili ed immeritevoli, di maniera
che, secondo esso Vittore, governò ben
egli come buon principe ne' primi dieci
anni, ma ne' dieci seguenti comparve un
ladrone, e ne' dieci ultimi si trovò come
uno spelato pupillo: se vero, dissi, ciò
fosse, avrebbe senza dubbio pregiudicato
non poco alla di lui riputazione. Ma Evagrio <span class="fnote">[Evagr., lib. 3, cap. 40.]</span>
difende qui la fama di Costantino;
e di sopra vedemmo, coll'autorità
d'Eusebio, che questo regnante levò via
un quarto degli aggravii sopra le terre;
oltre di che, le sue leggi il danno a conoscere
per nemico, e certo non tollerante
delle avanie sopra i sudditi. Quel forse
che con più ragione fu ripreso in questo
gran principe, fu la sua troppa bontà,
amorevolezza e clemenza; male procedente
da buon principio, ma che non
lascia d'essere male in chi è posto da
Dio a governar popoli, se tale eccesso va
a finire in danno del pubblico. Confessa
lo stesso Eusebio <span class="fnote">[Euseb., in Vita Constantini, lib. 4, cap. 51
et 54.]</span> che Costantino fu
proverbiato, perchè niuno temendo, a
<span class="pagenum"><a name="Page_1219" id="Page_1219"></a>[1219]</span>
cagione della soverchia di lui clemenza,
di soggiacere all'ultimo supplizio, e poco
o nulla affaticandosi i governatori
delle provincie per frenare i delinquenti,
ne pativa la pubblica quiete, e frequenti
erano i lamenti de' sudditi. Aggiugne che
due gravi disordini si provarono in quei
tempi, cioè la prepotenza ed insaziabil
cupidigia dei ministri di corte, che travagliavano
tutti i mortali, e la furberia
di molte inique persone che, fingendosi
convertite alla religion cristiana, s'introducevano
nella confidenza dell'imperadore,
con abusarsene poi in pregiudizio
del pubblico e della religione stessa,
facendo credere quel che volevano all'incauto
Augusto. Che anche appresso dei
buoni principi si veggano cattivi, scellerati
ministri, non è cosa forestiera; ma
non sono esentati i principi stessi dal
rendere conto a Dio e al pubblico di
valersi di sì fatte braccia, senza prendersi
pensiero delle lor malvage azioni. E
Costantino ben li conosceva <span class="fnote">[Euseb., in Vita Constant., lib. 4, cap. 55.]</span>, e gridava,
ma non provvedeva. E per conto
degl'impostori che colla maschera del
Cristianesimo ingannavano il troppo buono
imperadore, sappiamo ch'egli, badando
ad Eusebio di Nicomedia, e verisimilmente
anche allo stesso Eusebio di Cesarea,
fece de' passi falsi contra del
sacrosanto concilio di Nicea, e in danno
della dottrina e religione cattolica. Contuttociò
si vuol ripetere che ad un principe
tale, per tanti versi tutto dato alla
pietà cristiana, e pieno di retta intenzione,
possiam fondatamente credere
che il misericordioso Dio avrà fatto godere
un'abbondante misura della sua clemenza
nel mondo di là; e che s'egli, al
pari di un altro suo eguale, cioè di Carlo
Magno, non meritò già d'essere venerato
qual indubitato santo sugli altari, non
l'abbia almeno Iddio escluso da un invidiabil
riposo nel regno suo. Finalmente
non vo' tralasciar di dire che sotto Costantino
il Grande fiorirono non poco le
lettere e i letterati, sì fra i cristiani che
<span class="pagenum"><a name="Page_1220" id="Page_1220"></a>[1220]</span>
fra i pagani, perch'egli, per attestato di
Aurelio Vittore <span class="fnote">[Aurelius Victor, in Epitome.]</span>, cura particolare ebbe
che si coltivassero l'arti e le scienze,
e costituì ancora salarii ai maestri delle
medesime. Si sa ch'egli stesso componeva
orazioni e discorsi, e scriveva lettere
con eloquenza, e ne restano tuttavia le
pruove. Gli autori della Storia Augusta,
tante volte menzionati di sopra, fiorirono
quasi tutti sotto di lui, e alcuni d'essi
ancora d'ordine suo scrissero le Vite
de' precedenti imperadori, come <i>Sparziano</i>,
<i>Lampridio</i> e <i>Capitolino</i>. Di sopra
ancora parlammo di <i>Eumene</i>, di <i>Nazario</i>
e d'<i>Optaziano</i> panegiristi, <i>Jamblico</i> filosofo
platonico, <i>Commodiano</i> (se pur non
è più antico) e <i>Giuvenco</i> poeti cristiani,
<i>Arnobio</i>, <i>Giulio Firmico</i>, <i>Eusebio Cesariense</i>,
e probabilmente <i>Gregorio</i> ed <i>Ermogeniano</i>,
autori di due codici, una volta
celebri, delle leggi romane, con altri che
io tralascio, e intorno a' quali è da vedere
la storia ecclesiastica e letteraria.
Quel poi che dopo la morte di Costantino
succedette, ancorchè appartenente al
presente anno, sia a me lecito di trasferirlo
al seguente, perchè assai si è parlato
di questo.
</p>

<hr />

<h2 class="hidden"><a name="CCCXXXVIII" id="CCCXXXVIII"></a>CCCXXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 40%">&nbsp;</td>
    <td style="width: 20%">&nbsp;</td>
  </tr>
  <tr>
    <td class="br" rowspan="5">Anno di</td>
    <td colspan="2"><span class="sc">Cristo</span> <span class="scp">CCCXXXVIII</span>. Indiz. <span class="scp">XI</span>.</td>
  </tr>
  <tr>
    <td colspan="2"><span class="sc">Giulio</span> papa 2.</td>
  </tr>
  <tr>
    <td><span class="sc">Costantino</span> juniore</td><td rowspan="3" class="bl">imp. 2.</td>
  </tr>
  <tr>
    <td><span class="sc">Costanzo</span> e</td>
  </tr>
  <tr>
    <td><span class="sc">Costante</span></td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Orso</span> e <span class="sc">Polemio</span>.
</p>

<p>
<i>Mecilio Ilariano</i> esercitò in questo
anno la prefettura di Roma. Da che giunto
a Costantinopoli <i>Costanzo</i> Cesare ebbe
data solenne sepoltura al cadavero del
defunto padre, nell'anno addietro si applicò
a dar sesto agli affari del pubblico.
Intanto giunsero gli altri due suoi fratelli <span class="fnote">[Euseb., in Vit. Const., lib. 4, cap. 68.]</span>,
cioè <i>Costantino</i> juniore e <i>Costante</i>.
Niun d'essi finora avea portato se
<span class="pagenum"><a name="Page_1221" id="Page_1221"></a>[1221]</span>
non il nome di <i>Cesare</i>. Le milizie, verisimilmente
bene istruite da essi, fecero
istanza che tutti e tre prendessero quello
di <i>Augusto</i>, e questo di consenso delle
altre armate, alle quali fu significata la
morte di Costantino, e l'intenzione di
crear imperadori tutti e tre i suoi figliuoli.
Perchè si volle anche far l'onore
al senato romano di aspettare il di lui
assenso, che non mancò, tanto si andò
innanzi, che solamente nel dì 9 di settembre <span class="fnote">[Idacius, in Fastis.]</span>
dell'anno prossimo passato
furono essi pienamente proclamati Imperadori
ed Augusti; e ne presero il titolo.
Avea, siccome già dicemmo, l'Augusto
Costantino creato Cesare <i>Delmazio</i> suo
nipote, con assegnargli ancora alcuni Stati;
e dichiarato re del Ponto, della Cappadocia
ed Armenia <i>Annibaliano</i> di lui
fratello. Non seppero sofferire i tre ambiziosi
fratelli Augusti che, fuor d'essi,
alcuno avesse parte nella signoria del
romano imperio; e però furono a consiglio
per escluderli. La maniera di ottener
l'intento fu barbarica, e fa orrore, perchè
si conchiuse di levar loro la vita.
Ma prima di eseguire così crudele risoluzione,
cominciarono essi ad esercitare la
sovrana autorità, con levare il posto di
prefetto del pretorio ad <i>Ablavio</i> <span class="fnote">[Gregorius Nazianzenus, Orat. 3.]</span>, benchè
lasciato da Costantino per consigliere
di Costanzo. Era stato costui onnipotente
sotto il medesimo Costantino;
ed uno di coloro che Eusebio Cesariense
volle indicare, accennando que' ministri
che, abusandosi della bontà d'esso Costantino,
s'erano renduti odiosi a tutti
per le loro violenze e per l'ingordigia
della roba. Ritirossi Ablavio ad un suo
palazzo di villa nella Bitinia, credendosi
assoluto colla sola perdita del grado; tua
abbiamo da Eunapio <span class="fnote">[Eunap., de Vit. Sophistar., cap. 4.]</span> che Costanzo
sotto mano spedì alcuni uffiziali con lettere
dell'armata che lo invitava a tornarsene
per suo gran vantaggio. Gli furono
presentate quelle lettere con tutta
<span class="pagenum"><a name="Page_1222" id="Page_1222"></a>[1222]</span>
sommessione dagli uffiziali, come s'egli
fosse stato un imperadore; ed egli infatti
si persuase che l'intenzione de' soldati
fosse di crearlo Augusto. Ma dove è la
porpora? domandò egli con volto e voce
fiera. Risposero gli uffiziali di non aver
eglino se non le lettere; ma che altri
stavano alla porta per eseguire il resto.
Ordinò Ablavio che entrassero; ma, in
vece della porpora, gli presentarono le
punte delle spade, e il tagliarono a pezzi.
Fu insinuato forse nei medesimi tempi,
se non prima, all'armata di far tumulto,
con protestare ad alte grida di non volere
se non i tre figliuoli del defunto Augusto
per signori ed imperadori. E perciocchè
erano venuti alla corte i suddetti
<i>Delmazio Cesare</i> ed <i>Annibaliano re</i> e
<i>Giulio Costanzo</i>, quelli cugini, e questi
zio paterno d'essi tre Augusti, in quel
bollore fu loro dai soldati tolta la vita <span class="fnote">[Zosimus, lib. 2, c. 40. Eutrop., in Breviar.]</span>.
Un altro fratello del defunto Augusto
(forse <i>Annibaliano</i>) e cinque altri del
medesimo sangue, tutti innocenti, incorsero
nella stessa sciagura, per attestato di
Giuliano Apostata <span class="fnote">[Julian., Epist. ad Athen.]</span>. Anzi poco mancò
che lo stesso <i>Giuliano</i> e <i>Gallo</i> suo fratello,
figliuoli amendue del suddetto <i>Giulio
Costanzo</i>, e per conseguente cugini anche
essi dei tre Augusti, non fossero involti in
questa rovina. Gallo restò illeso, perchè la
infelice sua sanità il rappresentava, senza
fargli maggior fretta, assai vicino alla tomba.
L'età poi di soli sette anni quella fu che
salvò la vita a Giuliano. Potrebbe essere
che a questi principi scappasse detta qualche
parola, che a loro, più che a' figliuoli
di Costantino, fosse dovuto l'imperio per
le ragioni della lor nascita; e che di qua
procedesse il loro esterminio.
</p>

<p>
Ed ecco con che turchesca crudeltà
diede l'Augusto <i>Costanzo</i> incominciamento
al suo governo, giacchè niuno
degli antichi scrittori attribuisce questa
sanguinaria esecuzione a <i>Costantino juniore</i>
o a <i>Costante</i> di lui fratelli, ma bensì
<span class="pagenum"><a name="Page_1223" id="Page_1223"></a>[1223]</span>
a lui solo <span class="fnote">[Julian., Epist. ad Athen. Hieron., in Chron.
Zosimus, lib. 2, cap. 40.]</span>. Ed ancorchè egli palliasse
l'iniquità sua, rifondendola sull'ammutinamento
de' soldati, fu ognuno nondimeno
persuaso che egli n'era stato segretamente
il motore. Dopo la strage di questi
principi, tutti del sangue imperiale,
entrò anche la discordia fra i tre fratelli
Augusti, o sia perchè cadaun d'essi pretendesse
d'aver la sua parte negli Stati
decaduti per la morte di Delmazio e di
Annibaliano, o pure perchè la division
de' regni fatta dal padre non piacesse a
talun d'essi, o restasse esposta, per cagion
de' confini, a varie controversie. È ignoto
se allora, o pure dipoi, a motivo dell'Africa,
insorgesse fiera lite fra Costantino e Costante,
la quale poi andò a terminare in
una brutta tragedia, forse perchè Costante
pretendesse la Mauritania Tingitana,
che soleva andar unita colla Spagna,
o perchè Costantino credesse a sè dovuta
qualche altra parte dell'Africa stessa.
Unironsi, a cagion di tali dissensioni, i tre
fratelli a Sirmio nella Pannonia, come
attesta Giuliano l'Apostata <span class="fnote">[Julian., Orat. I et III.]</span>, e quivi
Costanzo la fece da arbitrio, con tal saviezza
nondimeno e moderazione, che
non lasciò ai fratelli motivo di dolersi di
lui; anzi nella partizion degli Stati più diede ad
essi di quel che ritenne per sè, affinchè
si mantenesse la buona unione e concordia
fra tutti. Si disputa tuttavia fra gli
eruditi se questo abboccamento ed accordo
de' fratelli Augusti seguitasse nell'anno
precedente o pure nel presente.
Resta parimente controverso qual cambiamento
si facesse nell'assegnamento
degli Stati. Nulla io dirò del tempo, a noi
bastando la certezza del fatto. Ma per
conto della divisione, niuna apparenza
di verità ha il dirsi dall'autore della
Cronica Alessandrina <span class="fnote">[Chron. Alexandr.]</span> che a Costantino,
il maggiore dei fratelli, toccasse Costantinopoli
colla Tracia, e ch'egli regnasse
quivi un anno, quando, siccome
<span class="pagenum"><a name="Page_1224" id="Page_1224"></a>[1224]</span>
dicemmo, le signorie di lui erano la Gallia,
le Spagne e la Bretagna, paesi troppo
disuniti e lontani dalla Tracia. Si può
ben credere che la Cappadocia e l'Armenia,
provincia allora assai sconvolta,
venisse in poter di Costanzo; e che
egli cedesse a Costantino il Ponto (il
che vien asserito da Zosimo) <span class="fnote">[Zosimus, lib. 2, cap. 39.]</span>, e forse
la Mesia inferiore; e che vicendevolmente
Costante promettesse o rilasciasse
a Costantino qualche parte dell'Africa,
o pur altri paesi adiacenti all'Italia.
Non si possono ben chiarire queste partite;
quel che intanto è certo, l'ambizione,
cioè quella fame che rode il cuore
di quasi tutti i regnanti, nè mai si
sazia, sconvolse di buon'ora i fratelli
Augusti, e, non ostante il predetto accordo,
poco stette a produr delle funestissime
scene. Mentre poi fra loro bollivano
queste dissensioni, <i>Sapore</i> re di Persia,
animato dalla morte di Costantino il
Grande, e credendo venuto il tempo di
mietere, entrò con potente armata nella
Mesopotamia <span class="fnote">[Theophanes, Chronogr. Chron. Alexandr.
Hieron., in Chron.]</span>, e mise l'assedio alla
città di Nisibi. Più di due mesi vi tenne
il campo, ma inutilmente, perchè quella
guernigione co' cittadini fece sì gagliarda
difesa, che il superbo re dovette battere
la ritirata, probabilmente perchè Costanzo
avea ammassata gran gente per darle
soccorso. Ma è disputato se all'anno
presente appartenga questo assedio: che
per altro la guerra coi Persiani continuò
dipoi per anni parecchi, e Nisibi altre
volle si vide assediata con avvenimenti
de' quali non si può assegnare il tempo
preciso, e che solamente, andando innanzi,
saran brevemente accennati. Belle son
due leggi d'essi Augusti, spettanti a questo
anno contro ai ribelli infamatorii <span class="fnote">[L. 4, de petition., et l. 5, de famos. libell.,
Cod. Theodos.]</span>
e alle lettere orbe, ed accuse secrete, con
ordinare che, in vigor di questi atti
clandestini, non fatti secondo le regole
della giustizia, niuno de' giudici potesse
<span class="pagenum"><a name="Page_1225" id="Page_1225"></a>[1225]</span>
procedere contra degli accusati; e che
si dessero alle fiamme quegl'iniqui libelli.
</p>

<hr />

<h2 class="hidden"><a name="CCCXXXIX" id="CCCXXXIX"></a>CCCXXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 40%">&nbsp;</td>
    <td style="width: 20%">&nbsp;</td>
  </tr>
  <tr>
    <td class="br" rowspan="5">Anno di</td>
    <td colspan="2"><span class="sc">Cristo</span> <span class="scp">CCCXXXIX</span>. Indiz. <span class="scp">XII</span>.</td>
  </tr>
  <tr>
    <td colspan="2"><span class="sc">Giulio</span> papa 3.</td>
  </tr>
    <tr>
    <td><span class="sc">Costantino</span> juniore</td><td rowspan="3" class="bl">imp. 3.</td>
  </tr>
  <tr>
    <td><span class="sc">Costanzo</span> e</td>
  </tr>
  <tr>
    <td><span class="sc">Costante</span></td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Flavio Giulio Costanzo Augusto</span> per la
seconda volta e <span class="sc">Flavio Giulio Costante
Augusto</span>.
</p>

<p>
Prefetto di Roma fu in quest'anno
dal dì 14 di luglio sino al dì 25 d'ottobre
<i>Lucio Turcio Secondo Aproniano Asterio</i>,
ed ebbe per successore pel resto dell'anno
in quella dignità <i>Tiberio Fabio Tiziano</i>,
creduto lo stesso che nell'anno 337 era
stato console. Non mancano leggi e fasti
che non <i>Costanzo</i>, ma <i>Costantino</i> chiamano
il primo console, e va d'accordo con
essi un'iscrizione <span class="fnote">[Thes. Novus Inscript., pag. 377.]</span> da me data alla
luce. Contuttociò non si può abbandonar
la comune opinione che mette <i>Costanzo</i>
Augusto console, altrimenti si
imbroglierebbe la serie dei consolati
susseguentemente da lui presi. Che se
Costantino juniore avesse presa in questo
anno tal dignità, dovea dirsi <i>console per la
quinta volta</i>. Nulla di particolare ci somministra
a quest'anno la storia. Abbiam
solamente alcune leggi <span class="fnote">[Gothofred. Chronolog. Cod. Theodos.]</span> che ci fan
vedere, dove in varii giorni si trovassero
gli Augusti, ma non senza confusione, per
li testi guasti. Allora se uno d'essi imperadori
pubblicava una legge, non il solo
suo nome, ma quello ancora degli altri due
fratelli Augusti vi si metteva in fronte,
acciocchè paresse che il romano imperio,
tuttochè diviso fra i tre regnanti, seguitasse
nondimeno ad essere un corpo ed
una cosa stessa. Tre d'esse leggi, date in
Laodicea, in Eliopoli e in Antiochia, indicar
possono che Costanzo Augusto dovea
essere passato colà per accudire alla guerra
dei Persiani, i quali si può dire che
<span class="pagenum"><a name="Page_1226" id="Page_1226"></a>[1226]</span>
ogni anno venivano a dar mala ventura
alla Mesopotamia, provincia de' Romani.
In esse leggi Costanzo si studiò di liberare
i pubblici giudizii dalle sofisticherie
e formalità superflue che eternavano i
processi e le liti. Proibì egli ancora, sotto
pena della vita, i matrimonii fra zio e
nipote; e ai Giudei il poter comperare
schiavi d'altre nazioni, e molto più il
circonciderli, specialmente liberando gli
schiavi cristiani dalle lor mani.
</p>

<hr />

<h2 class="hidden"><a name="CCCXL" id="CCCXL"></a>CCCXL</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 40%">&nbsp;</td>
    <td style="width: 20%">&nbsp;</td>
  </tr>
  <tr>
    <td class="br" rowspan="5">Anno di</td>
    <td colspan="2"><span class="sc">Cristo</span> <span class="scp">CCCXL</span>. Indizione <span class="scp">XIII</span>.</td>
  </tr>
  <tr>
    <td colspan="2"><span class="sc">Giulio</span> papa 4.</td>
  </tr>
    <tr>
    <td><span class="sc">Costanzo</span> e</td><td rowspan="2" class="bl">imp. 4.</td>
  </tr>
  <tr>
    <td><span class="sc">Costante</span></td>
  </tr>
</table>

<p class="center">
<i>Consoli</i>
</p>

<p class="cons">
<span class="sc">Acindino</span> e <span class="sc">Lucio Aradio Valerio
Procolo</span>.
</p>

<p>
Non si dee sottrarre alla conoscenza
dei lettori un'avventura di questo <i>Acindino
console</i>, narrata da santo Agostino <span class="fnote">[August., de Serm. Dom., lib. 1, cap. 50.]</span>
come succeduta circa l'anno 343.
Essendo egli prefetto dell'Oriente in Antiochia,
fece imprigionar certuno che
andava debitore al fisco di una libbra
d'oro; e, simile a tant'altri che negli uffizii
pubblici fanno a sè lecito tutto quel
che loro cade in capriccio, con suo giuramento
minacciò che se dentro al tal
giorno colui non soddisfaceva, la sua
vita la pagherebbe. A costui era impossibile
il trovar quella somma. Per buona
ventura aveva una moglie di rara bellezza,
ma sprovveduta anch'essa di contante;
quando un certo ricco, che le faceva
la caccia, preso il buon vento, le esibì
quel danaro, se ella voleva per una notte
acconsentir alle sue voglie. Comunicò
la donna tal esibizione al marito, che approvò
il disonesto contratto. Ma, appagata
che ebbe l'impuro la sua passione,
giuocò di mano, e quando l'incauta donna
si credè di avere in pugno l'oro promesso,
non vi trovò che della terra. Qui
si diede alle smanie e grida, e ricorsa
ella ad Acindino prefetto, sinceramente
<span class="pagenum"><a name="Page_1227" id="Page_1227"></a>[1227]</span>
gli espose il fatto. Allora egli riconobbe
il suo fallo per le indebite minaccie fatte a
quel misero. Obbligò l'adultero a pagar
la somma dovuta al fisco, e alla donna
assegnò quel campo, onde fu presa quella
terra, con cui rimase beffata. Continuò
nella carica di prefetto di Roma <i>Tiberio
Fabio Tiziano</i> <span class="fnote">[Cuspinianus. Panvinius. Bucherius.]</span>; ma perchè egli dovette
nel maggio portarsi alla corte di
Costante Augusto, dimorante allora nell'Illirico,
<i>Giunio Tertullo</i> sostenne le di
lui veci finchè egli fu ritornato. Non
erano sopite le pretensioni di <i>Costantino
juniore</i> contra di <i>Costante</i>, e mala intelligenza
passava fra questi due fratelli
Augusti, esigendo esso Costantino alcuni
paesi dal fratello o nella Africa, o nei
confini d'Italia, quasichè il dominio delle
Gallie, Spagne e Bretagna fosse picciola
porzione per appagare le di lui ambiziose
voglie. Forse perchè parole sole, e
non fatti, riportava da Costante, pensò
di farsi ragione coll'armi, giacchè vi
era chi soffiava nel fuoco, e massimamente
un certo Anfiloco tribuno, gran
seminatore di zizzanie fra i due fratelli,
al quale, col tempo, la giustizia di
Dio non mancò di dare il condegno gastigo.
Mossosi dunque Costantino dalle
Gallie coll'esercito suo, entrò in Italia,
e giunse fino ad Aquileia. Copriva egli il
movimento di queste armi col pretesto
di voler marciare in Oriente, per prestare
aiuto al fratello Costanzo, che ne
abbisognava, per la guerra a lui mossa
dai Persiani. Zonara <span class="fnote">[Zonaras, in Annalibus.]</span>, che assai fondatamente
tratta di queste funesta lite,
scrive che Costante Augusto si trovava
allora nella Dacia; ed in effetto abbiamo
due leggi <span class="fnote">[L. 29, de Decurion., et l. 5, de petition.,
Cod. Theodos.]</span> date da lui nel febbraio
dell'anno presente in Naisso, città di
quella provincia. Sì fatta visita non se
l'aspettava egli; ma appena gli giunse
l'avviso dell'entrata di Costantino in
Italia, che, per fermare i suoi passi, gli
<span class="pagenum"><a name="Page_1228" id="Page_1228"></a>[1228]</span>
spedì incontro i suoi generali con quelle
milizie che raccorre potè nella scarsezza
del tempo. Trovarono questi pervenuto
ad Aquileia Costantino <span class="fnote">[Aurel. Victor, in Epitome.]</span>, e ch'egli
attendeva più a saccheggiar il paese e
ad ubbriacarsi, che a stare in guardia;
perciò disposero un'imboscata nelle vicinanze
di quella città presso il fiume
Alsa, e col resto della loro gente lo impegnarono
ad una battaglia. Tale fu
questa, che le di lui schiere alla fronte
e alla coda urtate, rimasero tagliate a
pezzi, ed egli rovesciato a terra dal cavallo
impennatosegli; e poi, trafitto da
più spade, lasciò ivi la vita. Il suo cadavero,
gittato nel vicino fiume, fu poi riscosso
ed inviato a Costantinopoli, dove
ottenne onorevole sepoltura. È giunta
sino ai dì nostri una funebre orazione <span class="fnote">[Monod., in Const.]</span>,
greca, composta da anonimo oratore, in
lode di questo sconsigliato principe, da
cui apparisce sparsa voce ch'egli dopo
la battaglia morisse di peste in Aquileia.
Faceva in fatti la pestilenza grande strage
non meno nelle Gallie che nell'Italia in
questi tempi. Ma i più convengono in
dirlo privato di vita nel combattimento
suddetto. E questo fine ebbe la di lui
imprudente ambizione, e l'invidia portata
al fratello Costante.
</p>

<p>
Zosimo <span class="fnote">[Zosimus, lib. 2, cap. 41.]</span>, che in tutto si studiò di
spargere il fiele nelle azioni degl'imperadori
cristiani, lasciò scritto che <i>Costante</i>
per tre anni dissimulò il mal animo suo
contra di <i>Costantino</i>, e che, mentre questi
era amichevolmente entrato in una
provincia (senza dire qual fosse), Costante,
fingendo d'inviar soccorsi d'armati
a Costanzo in Oriente, col braccio
d'essi fece assassinarlo. Anche l'autore
anonimo dell'orazione suddetta sembra
autenticar questo racconto, con dire
ucciso Costantino juniore da sicarii inviati
da Costante suo fratello; ma egli
attesta ancora la battaglia seguita fra
loro, ed aggiunge la voce ch'egli fosse
<span class="pagenum"><a name="Page_1229" id="Page_1229"></a>[1229]</span>
morto di peste. Ci può anche essere
dubbio se quell'orazione fosse fatta in
quel tempo, potendo essere una declamazione
di qualche sofista lontano da
questo fatto. Sembra inoltre che Filostorgio <span class="fnote">[Philostorgius, Hist., lib. 3, cap. 1.]</span>,
scrittore ariano, se pure
non è fallato il suo testo, concorra nel
sentimento di Zosimo. Ma noi abbiamo
san Girolamo <span class="fnote">[Hieron., in Chron.]</span>, Socrate <span class="fnote">[Socrates, Histor. Eccles., lib. 2, cap. 5.]</span>, Sozomeno <span class="fnote">[Sozomen., in Histor. Eccl.]</span>,
i due Vittori <span class="fnote">[Victor, in Epitome. Victor, de Caes.]</span>, Eutropio <span class="fnote">[Eutrop., in Brev.]</span> e
Zonara <span class="fnote">[Zonar., in Annal.]</span> che asseriscono aver Costantino
mossa la guerra al fratello, ed incontrata
perciò la morte. E a buon conto
non si può negare ch'egli non fosse
calato in Italia armato, ch'è quanto dire
entrato coll'armi in casa di Costante.
Della verità fu e sarà giudice Iddio. Intanto
la morte di questo principe fece
slargar molto le ali ad esso Costante, perchè
egli entrò in possesso di tutti i di
lui Stati, di maniera che si videro unite
sotto il suo comando l'Italia colle adiacenti
isole, l'Illirico colla Grecia, Macedonia
ed altre settentrionali provincie,
e quelle dell'Africa sino allo stretto di
Gibilterra, e le Gallie, le Spagne e la
Bretagna: ch'è quanto dire tutto l'Occidente,
a riserva di Costantinopoli colla
Tracia. Avrebbe potuto Costanzo Augusto
suo fratello pretendere la sua
porzione di questa eredità; ma, se crediamo
a Giuliano <span class="fnote">[Julian., Orat. III.]</span>, volontariamente
<span class="pagenum"><a name="Page_1230" id="Page_1230"></a>[1230]</span>
rinunziò ad ogni sua pretensione, sapendo,
dice egli, che la grandezza d'un
principe non consiste in signoreggiar
molto paese (perchè quanto più esso è,
tanto maggiore è la pension delle cure
ed inquietudini), ma bensì nel governare
quello che si ha, con altre, che possiam
chiamare sparate oratorie, credendo nello
stesso tempo che non mancasse ambizione
a Costanzo per desiderar di
crescere in potenza, se avesse potuto.
Ma egli avea allora sulle spalle i Persiani,
e talmente s'era ingrandito il fratello
Costante colla giunta di tanti Stati,
che troppo pericoloso sarebbe riuscito
il muovergli guerra, e il voler colla forza
ciò che non potea conseguir per amore.
Nel mese di marzo verisimilmente accadde
la morte di <i>Costantino</i>, perchè
dopo d'essa le leggi del Codice Teodosiano <span class="fnote">[Gothofred., in Chron. Cod. Theod.]</span>
ci fan vedere <i>Costante Augusto</i>
venuto dalla Dacia ad Aquileia, e nel
mese di giugno in Milano, dove pubblicò
un severo editto contra di coloro che
demolivano i sepolcri, o per isperanza
di trovarvi dei tesori, o per asportarne i
marmi e gli altri ornamenti. Specialmente
per tutto quel secolo fu in voga
la frenesia ed avarizia di tali assassini
delle antiche memorie, come consta da
altre leggi e da molti versi del Nazianzeno<span class="fnote">[Anecdota Graeca.]</span>,
da me dati alla luce. Quanto
all'Augusto Costanzo, egli era in Bessa
di Tracia nell'agosto, e nel settembre ad
Antiochia, ma senza restar contezza alcuna
di altre azioni che a lui appartengano.
</p>

<p class="center larger pad2">
FINE DEL PRIMO VOLUME.
</p>

<hr />

<p class="center big pad2"><a name="INDICE" id="INDICE"></a><a href="#indfront">INDICE</a></p>

<p class="indice">
<a href="#VITA">VITA di Lodovico Antonio Muratori</a><br />
<a href="#PREFAZIONE">PREFAZIONE</a><br />
<a href="#ANNALI_DITALIA">ANNALI D'ITALIA:</a><br />
<a href="#I">I</a>  
<a href="#II">II</a>  
<a href="#III">III</a>  
<a href="#IV">IV</a>  
<a href="#V">V</a>  
<a href="#VI">VI</a>  
<a href="#VII">VII</a>  
<a href="#VIII">VIII</a>  
<a href="#IX">IX</a>  
<a href="#X">X</a>  
<a href="#XI">XI</a>  
<a href="#XII">XII</a>  
<a href="#XIII">XIII</a>  
<a href="#XIV">XIV</a>  
<a href="#XV">XV</a>  
<a href="#XVI">XVI</a>  
<a href="#XVII">XVII</a>  
<a href="#XVIII">XVIII</a>  
<a href="#XIX">XIX</a>  
<a href="#XX">XX</a>  
<a href="#XXI">XXI</a>  
<a href="#XXII">XXII</a>  
<a href="#XXIII">XXIII</a>  
<a href="#XXIV">XXIV</a>  
<a href="#XXV">XXV</a>  
<a href="#XXVI">XXVI</a>  
<a href="#XXVII">XXVII</a>  
<a href="#XXVIII">XXVIII</a>  
<a href="#XXIX">XXIX</a>  
<a href="#XXX">XXX</a>  
<a href="#XXXI">XXXI</a>  
<a href="#XXXII">XXXII</a>  
<a href="#XXXIII">XXXIII</a>  
<a href="#XXXIV">XXXIV</a>  
<a href="#XXXV">XXXV</a>  
<a href="#XXXVI">XXXVI</a>  
<a href="#XXXVII">XXXVII</a>  
<a href="#XXXVIII">XXXVIII</a>  
<a href="#XXXIX">XXXIX</a>  
<a href="#XL">XL</a>  
<a href="#XLI">XLI</a>  
<a href="#XLII">XLII</a>  
<a href="#XLIII">XLIII</a>  
<a href="#XLIV">XLIV</a>  
<a href="#XLV">XLV</a>  
<a href="#XLVI">XLVI</a>  
<a href="#XLVII">XLVII</a>  
<a href="#XLVIII">XLVIII</a>  
<a href="#XLIX">XLIX</a>  
<a href="#L">L</a>  
<a href="#LI">LI</a>  
<a href="#LII">LII</a>  
<a href="#LIII">LIII</a>  
<a href="#LIV">LIV</a>  
<a href="#LV">LV</a>  
<a href="#LVI">LVI</a>  
<a href="#LVII">LVII</a>  
<a href="#LVIII">LVIII</a>  
<a href="#LIX">LIX</a>  
<a href="#LX">LX</a>  
<a href="#LXI">LXI</a>  
<a href="#LXII">LXII</a>  
<a href="#LXIII">LXIII</a>  
<a href="#LXIV">LXIV</a>  
<a href="#LXV">LXV</a>  
<a href="#LXVI">LXVI</a>  
<a href="#LXVII">LXVII</a>  
<a href="#LXVIII">LXVIII</a>  
<a href="#LXIX">LXIX</a>  
<a href="#LXX">LXX</a>  
<a href="#LXXI">LXXI</a>  
<a href="#LXXII">LXXII</a>  
<a href="#LXXIII">LXXIII</a>  
<a href="#LXXIV">LXXIV</a>  
<a href="#LXXV">LXXV</a>  
<a href="#LXXVI">LXXVI</a>  
<a href="#LXXVII">LXXVII</a>  
<a href="#LXXVIII">LXXVIII</a>  
<a href="#LXXIX">LXXIX</a>  
<a href="#LXXX">LXXX</a>  
<a href="#LXXXI">LXXXI</a>  
<a href="#LXXXII">LXXXII</a>  
<a href="#LXXXIII">LXXXIII</a>  
<a href="#LXXXIV">LXXXIV</a>  
<a href="#LXXXV">LXXXV</a>  
<a href="#LXXXVI">LXXXVI</a>  
<a href="#LXXXVII">LXXXVII</a>  
<a href="#LXXXVIII">LXXXVIII</a>  
<a href="#LXXXIX">LXXXIX</a>  
<a href="#XC">XC</a>  
<a href="#XCI">XCI</a>  
<a href="#XCII">XCII</a>  
<a href="#XCIII">XCIII</a>  
<a href="#XCIV">XCIV</a>  
<a href="#XCV">XCV</a>  
<a href="#XCVI">XCVI</a>  
<a href="#XCVII">XCVII</a>  
<a href="#XCVIII">XCVIII</a>  
<a href="#XCIX">XCIX</a>  
<a href="#C">C</a>  
<a href="#CI">CI</a>  
<a href="#CII">CII</a>  
<a href="#CIII">CIII</a>  
<a href="#CIV">CIV</a>  
<a href="#CV">CV</a>  
<a href="#CVI">CVI</a>  
<a href="#CVII">CVII</a>  
<a href="#CVIII">CVIII</a>  
<a href="#CIX">CIX</a>  
<a href="#CX">CX</a>  
<a href="#CXI">CXI</a>  
<a href="#CXII">CXII</a>  
<a href="#CXIII">CXIII</a>  
<a href="#CXIV">CXIV</a>  
<a href="#CXV">CXV</a>  
<a href="#CXVI">CXVI</a>  
<a href="#CXVII">CXVII</a>  
<a href="#CXVIII">CXVIII</a>  
<a href="#CXIX">CXIX</a>  
<a href="#CXX">CXX</a>  
<a href="#CXXI">CXXI</a>  
<a href="#CXXII">CXXII</a>  
<a href="#CXXIII">CXXIII</a>  
<a href="#CXXIV">CXXIV</a>  
<a href="#CXXV">CXXV</a>  
<a href="#CXXVI">CXXVI</a>  
<a href="#CXXVII">CXXVII</a>  
<a href="#CXXVIII">CXXVIII</a>  
<a href="#CXXIX">CXXIX</a>  
<a href="#CXXX">CXXX</a>  
<a href="#CXXXI">CXXXI</a>  
<a href="#CXXXII">CXXXII</a>  
<a href="#CXXXIII">CXXXIII</a>  
<a href="#CXXXIV">CXXXIV</a>  
<a href="#CXXXV">CXXXV</a>  
<a href="#CXXXVI">CXXXVI</a>  
<a href="#CXXXVII">CXXXVII</a>  
<a href="#CXXXVIII">CXXXVIII</a>  
<a href="#CXXXIX">CXXXIX</a>  
<a href="#CXL">CXL</a>  
<a href="#CXLI">CXLI</a>  
<a href="#CXLII">CXLII</a>  
<a href="#CXLIII">CXLIII</a>  
<a href="#CXLIV">CXLIV</a>  
<a href="#CXLV">CXLV</a>  
<a href="#CXLVI">CXLVI</a>  
<a href="#CXLVII">CXLVII</a>  
<a href="#CXLVIII">CXLVIII</a>  
<a href="#CXLIX">CXLIX</a>  
<a href="#CL">CL</a>  
<a href="#CLI">CLI</a>  
<a href="#CLII">CLII</a>  
<a href="#CLIII">CLIII</a>  
<a href="#CLIV">CLIV</a>  
<a href="#CLV">CLV</a>  
<a href="#CLVI">CLVI</a>  
<a href="#CLVII">CLVII</a>  
<a href="#CLVIII">CLVIII</a>  
<a href="#CLIX">CLIX</a>  
<a href="#CLX">CLX</a>  
<a href="#CLXI">CLXI</a>  
<a href="#CLXII">CLXII</a>  
<a href="#CLXIII">CLXIII</a>  
<a href="#CLXIV">CLXIV</a>  
<a href="#CLXV">CLXV</a>  
<a href="#CLXVI">CLXVI</a>  
<a href="#CLXVII">CLXVII</a>  
<a href="#CLXVIII">CLXVIII</a>  
<a href="#CLXIX">CLXIX</a>  
<a href="#CLXX">CLXX</a>  
<a href="#CLXXI">CLXXI</a>  
<a href="#CLXXII">CLXXII</a>  
<a href="#CLXXIII">CLXXIII</a>  
<a href="#CLXXIV">CLXXIV</a>  
<a href="#CLXXV">CLXXV</a>  
<a href="#CLXXVI">CLXXVI</a>  
<a href="#CLXXVII">CLXXVII</a>  
<a href="#CLXXVIII">CLXXVIII</a>  
<a href="#CLXXIX">CLXXIX</a>  
<a href="#CLXXX">CLXXX</a>  
<a href="#CLXXXI">CLXXXI</a>  
<a href="#CLXXXII">CLXXXII</a>  
<a href="#CLXXXIII">CLXXXIII</a>  
<a href="#CLXXXIV">CLXXXIV</a>  
<a href="#CLXXXV">CLXXXV</a>  
<a href="#CLXXXVI">CLXXXVI</a>  
<a href="#CLXXXVII">CLXXXVII</a>  
<a href="#CLXXXVIII">CLXXXVIII</a>  
<a href="#CLXXXIX">CLXXXIX</a>  
<a href="#CXC">CXC</a>  
<a href="#CXCI">CXCI</a>  
<a href="#CXCII">CXCII</a>  
<a href="#CXCIII">CXCIII</a>  
<a href="#CXCIV">CXCIV</a>  
<a href="#CXCV">CXCV</a>  
<a href="#CXCVI">CXCVI</a>  
<a href="#CXCVII">CXCVII</a>  
<a href="#CXCVIII">CXCVIII</a>  
<a href="#CXCIX">CXCIX</a>  
<a href="#CC">CC</a>  
<a href="#CCI">CCI</a>  
<a href="#CCII">CCII</a>  
<a href="#CCIII">CCIII</a>  
<a href="#CCIV">CCIV</a>  
<a href="#CCV">CCV</a>  
<a href="#CCVI">CCVI</a>  
<a href="#CXVII">CXVII</a>  
<a href="#CCVIII">CCVIII</a>  
<a href="#CCIX">CCIX</a>  
<a href="#CCX">CCX</a>  
<a href="#CCXI">CCXI</a>  
<a href="#CCXII">CCXII</a>  
<a href="#CCXIII">CCXIII</a>  
<a href="#CCXIV">CCXIV</a>  
<a href="#CCXV">CCXV</a>  
<a href="#CCXVI">CCXVI</a>  
<a href="#CCXVII">CCXVII</a>  
<a href="#CCXVIII">CCXVIII</a>  
<a href="#CCXIX">CCXIX</a>  
<a href="#CCXX">CCXX</a>  
<a href="#CCXXI">CCXXI</a>  
<a href="#CCXXII">CCXXII</a>  
<a href="#CCXXIII">CCXXIII</a>  
<a href="#CCXXIV">CCXXIV</a>  
<a href="#CCXXV">CCXXV</a>  
<a href="#CCXXVI">CCXXVI</a>  
<a href="#CCXXVII">CCXXVII</a>  
<a href="#CCXXVIII">CCXXVIII</a>  
<a href="#CCXXIX">CCXXIX</a>  
<a href="#CCXXX">CCXXX</a>  
<a href="#CCXXXI">CCXXXI</a>  
<a href="#CCXXXII">CCXXXII</a>  
<a href="#CCXXXIII">CCXXXIII</a>  
<a href="#CCXXXIV">CCXXXIV</a>  
<a href="#CCXXXV">CCXXXV</a>  
<a href="#CCXXXVI">CCXXXVI</a>  
<a href="#CCXXXVII">CCXXXVII</a>  
<a href="#CCXXXVIII">CCXXXVIII</a>  
<a href="#CCXXXIX">CCXXXIX</a>  
<a href="#CCXL">CCXL</a>  
<a href="#CCXLI">CCXLI</a>  
<a href="#CCXLII">CCXLII</a>  
<a href="#CCXLIII">CCXLIII</a>  
<a href="#CCXLIV">CCXLIV</a>  
<a href="#CCXLV">CCXLV</a>  
<a href="#CCXLVI">CCXLVI</a>  
<a href="#CCXLVII">CCXLVII</a>  
<a href="#CCXLVIII">CCXLVIII</a>  
<a href="#CCXLIX">CCXLIX</a>  
<a href="#CCL">CCL</a>  
<a href="#CCLI">CCLI</a>  
<a href="#CCLII">CCLII</a>  
<a href="#CCLIII">CCLIII</a>  
<a href="#CCLIV">CCLIV</a>  
<a href="#CCLV">CCLV</a>  
<a href="#CCLVI">CCLVI</a>  
<a href="#CCLVII">CCLVII</a>  
<a href="#CCLVIII">CCLVIII</a>  
<a href="#CCLIX">CCLIX</a>  
<a href="#CCLX">CCLX</a>  
<a href="#CCLXI">CCLXI</a>  
<a href="#CCLXII">CCLXII</a>  
<a href="#CCLXIII">CCLXIII</a>  
<a href="#CCLXIV">CCLXIV</a>  
<a href="#CCLXV">CCLXV</a>  
<a href="#CCLXVI">CCLXVI</a>  
<a href="#CCLXVII">CCLXVII</a>  
<a href="#CCLXVIII">CCLXVIII</a>  
<a href="#CCLXIX">CCLXIX</a>  
<a href="#CCLXX">CCLXX</a>  
<a href="#CCLXXI">CCLXXI</a>  
<a href="#CCLXXII">CCLXXII</a>  
<a href="#CCLXXIII">CCLXXIII</a>  
<a href="#CCLXXIV">CCLXXIV</a>  
<a href="#CCLXXV">CCLXXV</a>  
<a href="#CCLXXVI">CCLXXVI</a>  
<a href="#CCLXXVII">CCLXXVII</a>  
<a href="#CCLXXVIII">CCLXXVIII</a>  
<a href="#CCLXXIX">CCLXXIX</a>  
<a href="#CCLXXX">CCLXXX</a>  
<a href="#CCLXXXI">CCLXXXI</a>  
<a href="#CCLXXXII">CCLXXXII</a>  
<a href="#CCLXXXIII">CCLXXXIII</a>  
<a href="#CCLXXXIV">CCLXXXIV</a>  
<a href="#CCLXXXV">CCLXXXV</a>  
<a href="#CCLXXXVI">CCLXXXVI</a>  
<a href="#CCLXXXVII">CCLXXXVII</a>  
<a href="#CCLXXXVIII">CCLXXXVIII</a>  
<a href="#CCLXXXIX">CCLXXXIX</a>  
<a href="#CCXC">CCXC</a>  
<a href="#CCXCI">CCXCI</a>  
<a href="#CCXCII">CCXCII</a>  
<a href="#CCXCIII">CCXCIII</a>  
<a href="#CCXCIV">CCXCIV</a>  
<a href="#CCXCV">CCXCV</a>  
<a href="#CCXCVI">CCXCVI</a>  
<a href="#CCXCVII">CCXCVII</a>  
<a href="#CCXCVIII">CCXCVIII</a>  
<a href="#CCXCIX">CCXCIX</a>  
<a href="#CCC">CCC</a>  
<a href="#CCCI">CCCI</a>  
<a href="#CCCII">CCCII</a>  
<a href="#CCCIII">CCCIII</a>  
<a href="#CCCIV">CCCIV</a>  
<a href="#CCCV">CCCV</a>  
<a href="#CCCVI">CCCVI</a>  
<a href="#CCCVII">CCCVII</a>  
<a href="#CCCVIII">CCCVIII</a>  
<a href="#CCCIX">CCCIX</a>  
<a href="#CCCX">CCCX</a>  
<a href="#CCCXI">CCCXI</a>  
<a href="#CCCXII">CCCXII</a>  
<a href="#CCCXIII">CCCXIII</a>  
<a href="#CCCXIV">CCCXIV</a>  
<a href="#CCCXV">CCCXV</a>  
<a href="#CCCXVI">CCCXVI</a>  
<a href="#CCCXVII">CCCXVII</a>  
<a href="#CCCXVIII">CCCXVIII</a>  
<a href="#CCCXIX">CCCXIX</a>  
<a href="#CCCXX">CCCXX</a>  
<a href="#CCCXXI">CCCXXI</a>  
<a href="#CCCXXII">CCCXXII</a>  
<a href="#CCCXXIII">CCCXXIII</a>  
<a href="#CCCXXIV">CCCXXIV</a>  
<a href="#CCCXXV">CCCXXV</a>  
<a href="#CCCXXVI">CCCXXVI</a>  
<a href="#CCCXXVII">CCCXXVII</a>  
<a href="#CCCXXVIII">CCCXXVIII</a>  
<a href="#CCCXXIX">CCCXXIX</a>  
<a href="#CCCXXX">CCCXXX</a>  
<a href="#CCCXXXI">CCCXXXI</a>  
<a href="#CCCXXXII">CCCXXXII</a>  
<a href="#CCCXXXIII">CCCXXXIII</a>  
<a href="#CCCXXXIV">CCCXXXIV</a>  
<a href="#CCCXXXV">CCCXXXV</a>  
<a href="#CCCXXXVI">CCCXXXVI</a>  
<a href="#CCCXXXVII">CCCXXXVII</a>  
<a href="#CCCXXXVIII">CCCXXXVIII</a>  
<a href="#CCCXXXIX">CCCXXXIX</a>  
<a href="#CCCXL">CCCXL</a>  
</p>

<div class="tnote">

<h2>Nota del Trascrittore</h2>

<p>Ortografia e punteggiatura originali sono state mantenute, così come le numerose grafie alternative (imperatore/imperadore, cadavere/cadavero, radunare/raunare, domestico/dimestico, giungere/giugnere, nascoste/nascose, Svetonius/Suetonius, sessantatrè/sessantatre, arringare/aringare e simili), correggendo senza annotazione minimi errori tipografici.</p>
<p>Nella prima nota relativa all'anno LVII manca nell'originale il numero di capitolo.</p> <p>Per facilitare la consultazione è stato aggiunto un indice alla fine del testo.</p>
</div>








<pre>





End of the Project Gutenberg EBook of Annali d'Italia, vol. 1, by 
Lodovico Antonio Muratori

*** END OF THIS PROJECT GUTENBERG EBOOK ANNALI D'ITALIA, VOL. 1 ***

***** This file should be named 39704-h.htm or 39704-h.zip *****
This and all associated files of various formats will be found in:
        http://www.gutenberg.org/3/9/7/0/39704/

Produced by Carlo Traverso, Claudio Paganelli, Barbara
Magni and the Online Distributed Proofreading Team at
http://www.pgdp.net (This file was produced from images
generously made available by The Internet Archive)


Updated editions will replace the previous one--the old editions
will be renamed.

Creating the works from public domain print editions means that no
one owns a United States copyright in these works, so the Foundation
(and you!) can copy and distribute it in the United States without
permission and without paying copyright royalties.  Special rules,
set forth in the General Terms of Use part of this license, apply to
copying and distributing Project Gutenberg-tm electronic works to
protect the PROJECT GUTENBERG-tm concept and trademark.  Project
Gutenberg is a registered trademark, and may not be used if you
charge for the eBooks, unless you receive specific permission.  If you
do not charge anything for copies of this eBook, complying with the
rules is very easy.  You may use this eBook for nearly any purpose
such as creation of derivative works, reports, performances and
research.  They may be modified and printed and given away--you may do
practically ANYTHING with public domain eBooks.  Redistribution is
subject to the trademark license, especially commercial
redistribution.



*** START: FULL LICENSE ***

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full Project
Gutenberg-tm License (available with this file or online at
http://gutenberg.org/license).


Section 1.  General Terms of Use and Redistributing Project Gutenberg-tm
electronic works

1.A.  By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement.  If you do not agree to abide by all
the terms of this agreement, you must cease using and return or destroy
all copies of Project Gutenberg-tm electronic works in your possession.
If you paid a fee for obtaining a copy of or access to a Project
Gutenberg-tm electronic work and you do not agree to be bound by the
terms of this agreement, you may obtain a refund from the person or
entity to whom you paid the fee as set forth in paragraph 1.E.8.

1.B.  "Project Gutenberg" is a registered trademark.  It may only be
used on or associated in any way with an electronic work by people who
agree to be bound by the terms of this agreement.  There are a few
things that you can do with most Project Gutenberg-tm electronic works
even without complying with the full terms of this agreement.  See
paragraph 1.C below.  There are a lot of things you can do with Project
Gutenberg-tm electronic works if you follow the terms of this agreement
and help preserve free future access to Project Gutenberg-tm electronic
works.  See paragraph 1.E below.

1.C.  The Project Gutenberg Literary Archive Foundation ("the Foundation"
or PGLAF), owns a compilation copyright in the collection of Project
Gutenberg-tm electronic works.  Nearly all the individual works in the
collection are in the public domain in the United States.  If an
individual work is in the public domain in the United States and you are
located in the United States, we do not claim a right to prevent you from
copying, distributing, performing, displaying or creating derivative
works based on the work as long as all references to Project Gutenberg
are removed.  Of course, we hope that you will support the Project
Gutenberg-tm mission of promoting free access to electronic works by
freely sharing Project Gutenberg-tm works in compliance with the terms of
this agreement for keeping the Project Gutenberg-tm name associated with
the work.  You can easily comply with the terms of this agreement by
keeping this work in the same format with its attached full Project
Gutenberg-tm License when you share it without charge with others.

1.D.  The copyright laws of the place where you are located also govern
what you can do with this work.  Copyright laws in most countries are in
a constant state of change.  If you are outside the United States, check
the laws of your country in addition to the terms of this agreement
before downloading, copying, displaying, performing, distributing or
creating derivative works based on this work or any other Project
Gutenberg-tm work.  The Foundation makes no representations concerning
the copyright status of any work in any country outside the United
States.

1.E.  Unless you have removed all references to Project Gutenberg:

1.E.1.  The following sentence, with active links to, or other immediate
access to, the full Project Gutenberg-tm License must appear prominently
whenever any copy of a Project Gutenberg-tm work (any work on which the
phrase "Project Gutenberg" appears, or with which the phrase "Project
Gutenberg" is associated) is accessed, displayed, performed, viewed,
copied or distributed:

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.org/license

1.E.2.  If an individual Project Gutenberg-tm electronic work is derived
from the public domain (does not contain a notice indicating that it is
posted with permission of the copyright holder), the work can be copied
and distributed to anyone in the United States without paying any fees
or charges.  If you are redistributing or providing access to a work
with the phrase "Project Gutenberg" associated with or appearing on the
work, you must comply either with the requirements of paragraphs 1.E.1
through 1.E.7 or obtain permission for the use of the work and the
Project Gutenberg-tm trademark as set forth in paragraphs 1.E.8 or
1.E.9.

1.E.3.  If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any additional
terms imposed by the copyright holder.  Additional terms will be linked
to the Project Gutenberg-tm License for all works posted with the
permission of the copyright holder found at the beginning of this work.

1.E.4.  Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5.  Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6.  You may convert to and distribute this work in any binary,
compressed, marked up, nonproprietary or proprietary form, including any
word processing or hypertext form.  However, if you provide access to or
distribute copies of a Project Gutenberg-tm work in a format other than
"Plain Vanilla ASCII" or other format used in the official version
posted on the official Project Gutenberg-tm web site (www.gutenberg.org),
you must, at no additional cost, fee or expense to the user, provide a
copy, a means of exporting a copy, or a means of obtaining a copy upon
request, of the work in its original "Plain Vanilla ASCII" or other
form.  Any alternate format must include the full Project Gutenberg-tm
License as specified in paragraph 1.E.1.

1.E.7.  Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8.  You may charge a reasonable fee for copies of or providing
access to or distributing Project Gutenberg-tm electronic works provided
that

- You pay a royalty fee of 20% of the gross profits you derive from
     the use of Project Gutenberg-tm works calculated using the method
     you already use to calculate your applicable taxes.  The fee is
     owed to the owner of the Project Gutenberg-tm trademark, but he
     has agreed to donate royalties under this paragraph to the
     Project Gutenberg Literary Archive Foundation.  Royalty payments
     must be paid within 60 days following each date on which you
     prepare (or are legally required to prepare) your periodic tax
     returns.  Royalty payments should be clearly marked as such and
     sent to the Project Gutenberg Literary Archive Foundation at the
     address specified in Section 4, "Information about donations to
     the Project Gutenberg Literary Archive Foundation."

- You provide a full refund of any money paid by a user who notifies
     you in writing (or by e-mail) within 30 days of receipt that s/he
     does not agree to the terms of the full Project Gutenberg-tm
     License.  You must require such a user to return or
     destroy all copies of the works possessed in a physical medium
     and discontinue all use of and all access to other copies of
     Project Gutenberg-tm works.

- You provide, in accordance with paragraph 1.F.3, a full refund of any
     money paid for a work or a replacement copy, if a defect in the
     electronic work is discovered and reported to you within 90 days
     of receipt of the work.

- You comply with all other terms of this agreement for free
     distribution of Project Gutenberg-tm works.

1.E.9.  If you wish to charge a fee or distribute a Project Gutenberg-tm
electronic work or group of works on different terms than are set
forth in this agreement, you must obtain permission in writing from
both the Project Gutenberg Literary Archive Foundation and Michael
Hart, the owner of the Project Gutenberg-tm trademark.  Contact the
Foundation as set forth in Section 3 below.

1.F.

1.F.1.  Project Gutenberg volunteers and employees expend considerable
effort to identify, do copyright research on, transcribe and proofread
public domain works in creating the Project Gutenberg-tm
collection.  Despite these efforts, Project Gutenberg-tm electronic
works, and the medium on which they may be stored, may contain
"Defects," such as, but not limited to, incomplete, inaccurate or
corrupt data, transcription errors, a copyright or other intellectual
property infringement, a defective or damaged disk or other medium, a
computer virus, or computer codes that damage or cannot be read by
your equipment.

1.F.2.  LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees.  YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3.  YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3.  LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from.  If you
received the work on a physical medium, you must return the medium with
your written explanation.  The person or entity that provided you with
the defective work may elect to provide a replacement copy in lieu of a
refund.  If you received the work electronically, the person or entity
providing it to you may choose to give you a second opportunity to
receive the work electronically in lieu of a refund.  If the second copy
is also defective, you may demand a refund in writing without further
opportunities to fix the problem.

1.F.4.  Except for the limited right of replacement or refund set forth
in paragraph 1.F.3, this work is provided to you 'AS-IS' WITH NO OTHER
WARRANTIES OF ANY KIND, EXPRESS OR IMPLIED, INCLUDING BUT NOT LIMITED TO
WARRANTIES OF MERCHANTABILITY OR FITNESS FOR ANY PURPOSE.

1.F.5.  Some states do not allow disclaimers of certain implied
warranties or the exclusion or limitation of certain types of damages.
If any disclaimer or limitation set forth in this agreement violates the
law of the state applicable to this agreement, the agreement shall be
interpreted to make the maximum disclaimer or limitation permitted by
the applicable state law.  The invalidity or unenforceability of any
provision of this agreement shall not void the remaining provisions.

1.F.6.  INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in accordance
with this agreement, and any volunteers associated with the production,
promotion and distribution of Project Gutenberg-tm electronic works,
harmless from all liability, costs and expenses, including legal fees,
that arise directly or indirectly from any of the following which you do
or cause to occur: (a) distribution of this or any Project Gutenberg-tm
work, (b) alteration, modification, or additions or deletions to any
Project Gutenberg-tm work, and (c) any Defect you cause.


Section  2.  Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of computers
including obsolete, old, middle-aged and new computers.  It exists
because of the efforts of hundreds of volunteers and donations from
people in all walks of life.

Volunteers and financial support to provide volunteers with the
assistance they need, are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come.  In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future generations.
To learn more about the Project Gutenberg Literary Archive Foundation
and how your efforts and donations can help, see Sections 3 and 4
and the Foundation web page at http://www.pglaf.org.


Section 3.  Information about the Project Gutenberg Literary Archive
Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service.  The Foundation's EIN or federal tax identification
number is 64-6221541.  Its 501(c)(3) letter is posted at
http://pglaf.org/fundraising.  Contributions to the Project Gutenberg
Literary Archive Foundation are tax deductible to the full extent
permitted by U.S. federal laws and your state's laws.

The Foundation's principal office is located at 4557 Melan Dr. S.
Fairbanks, AK, 99712., but its volunteers and employees are scattered
throughout numerous locations.  Its business office is located at
809 North 1500 West, Salt Lake City, UT 84116, (801) 596-1887, email
business@pglaf.org.  Email contact links and up to date contact
information can be found at the Foundation's web site and official
page at http://pglaf.org

For additional contact information:
     Dr. Gregory B. Newby
     Chief Executive and Director
     gbnewby@pglaf.org


Section 4.  Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment.  Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States.  Compliance requirements are not uniform and it takes a
considerable effort, much paperwork and many fees to meet and keep up
with these requirements.  We do not solicit donations in locations
where we have not received written confirmation of compliance.  To
SEND DONATIONS or determine the status of compliance for any
particular state visit http://pglaf.org

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States.  U.S. laws alone swamp our small staff.

Please check the Project Gutenberg Web pages for current donation
methods and addresses.  Donations are accepted in a number of other
ways including checks, online payments and credit card donations.
To donate, please visit: http://pglaf.org/donate


Section 5.  General Information About Project Gutenberg-tm electronic
works.

Professor Michael S. Hart is the originator of the Project Gutenberg-tm
concept of a library of electronic works that could be freely shared
with anyone.  For thirty years, he produced and distributed Project
Gutenberg-tm eBooks with only a loose network of volunteer support.


Project Gutenberg-tm eBooks are often created from several printed
editions, all of which are confirmed as Public Domain in the U.S.
unless a copyright notice is included.  Thus, we do not necessarily
keep eBooks in compliance with any particular paper edition.


Most people start at our Web site which has the main PG search facility:

     http://www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.


</pre>

</body>
</html>
